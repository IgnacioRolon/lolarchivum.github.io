{"poster":"Dædalus","date":"2014-06-27T21:26:52.691+0000","title":"A hangalapú csevegésről","subforum":"Általános beszélgetés","up_votes":8,"down_votes":0,"body":"A Riot csapatában sok keményvonalas játékos dolgozik. Sokan évekig együtt éltünk és lélegeztünk az olyan játékokkal, mint például a Counter-Strike. Az ilyen és ehhez hasonló játékokban megszokottá váló funkciók kapcsán parázs vitákba szoktunk bonyolódni házon belül arról, hogy a League of Legends kliensének vajon kell-e támogatnia a hangalapú csevegést? Növelni tudnánk-e ezáltal az átlag játékélményt? Miért döntenek a fejlesztők egyes játékok esetében a hangalapú csevegés integrálása, másoknál pedig a kihagyása mellett?\n\n A Riot munkatársai gyakran órákig tudnak vitatkozni a hangalapú csevegés előnyeiről és hátrányairól, ezért úgy határoztunk, hogy részletesebben is megvizsgáljuk a funkció hatásait. Valahányszor előkerül ez a téma, mindig utánajárunk egy-két kérdésnek, és így egyre több ismeretet gyűjtünk a hangalapú csevegés online játékokra gyakorolt hatásairól. \n\nMivel a külső fejlesztők hangcsevegési megoldásai rendkívül elterjedtté váltak, úgy gondoltuk, összefoglaljuk, hogy egyelőre miért nem építünk be ilyen funkciót a League of Legends játékba, illetve hogy a jövőre nézve miért nem zárjuk ki mégsem teljesen ezt a lehetőséget. \n\n**Igénylik a játékosok ezt a funkciót? **\n\nElőször is szeretném felhívni a figyelmet arra, hogy mekkora különbséget jelent, ha *idegenek*, illetve ha *barátok *használnak integrált hangcsevegést egymás között. Rendszeresen felméréseket végzünk a League of Legends játékosai körében a barátokkal folytatott hangalapú csevegés kapcsán, és a játékosok **több mint 79%-a gondolja úgy, hogy élvezetesebb hangalapú csevegéssel játszani a League of Legendset.** De ha arról kérdezzük őket, hogy *idegenekkel *mennyire élvezetes a hangalapú csevegés, ez az arány máris 50% körüli értékre esik vissza:  **csak minden második játékos szeretne hangalapú csevegést folytatni idegen játékosokkal, vagy nincs véleménye erről.** Ami ennél is fontosabb: **28% úgy gondolja, hogy ez rontana az élményen.** Tehát az adataink szerint 4-ből 1 játékos számára *nemkívánatos *funkciót jelentene az általános hangalapú csevegés bevezetése. Aki viszont szeretne hangalapú csevegést a barátaival, külső programokkal már talált erre megoldást.\n\n\n\nEzek a számok eltérhetnek azoktól, amelyeket az online felmérésekből vagy a fórumainkon kibontakozó általános beszélgetésekből szűrhettél le, de itt ki kell emelni két fontos különbséget. Egyrészt az online fórumot és közösségeket látogatók  a League of Legends játékosok külön kategóriáját képviselik. Másrészt a hangalapú csevegéssel kapcsolatos online felmérések csak elvétve tesznek különbséget a barátokkal és az idegenekkel folytatott csevegés között. Ha egyszerűen csak azt a kérdést teszed fel, hogy „Szeretnéd, ha lenne hangalapú csevegés funkció a League of Legends játékban?”, akkor a legtöbben a maguk szemszögéből adnak erre választ. Igennel felel az is, aki idegenekkel is szeretne így csevegni, és azok is, akik kizárólag barátokkal, és máris kaptunk egy hatalmas számot, ami pontatlan következtetésekhez vezethet.\n\n**\nHogyan változik a játékélmény?**\n\nA külső fejlesztők hangalapú csevegést biztosító alkalmazásainak terjedésével rengeteg adathoz jutottunk, és ezeket elemezve láthattuk, hogy a funkció milyen hatással van a League of Legends játékosaira. Különösen arra voltunk kíváncsiak, hogy ezek az alkalmazások élvezetesebbé tették-e a játékélményt akkor, ha idegenek is folytathattak hangalapú csevegést egymás között.\n\nA hangalapú csevegés egyik érdekessége, hogy az esetek többségében csak a játékosok egy része használja, míg a többség marad a gépelésnél. Az elemzés szerint azokban az esetekben, amikor a szöveges kommunikáción kívül mindössze néhányan használták a hangalapú csevegést, **126%-kal több volt a rasszista, szexista, homofób vagy más módon bántó megjegyzés**, miközben ezeket eleve nem tűrjük meg a LoL-ban.  Nem túl meglepő módon **az idegenekkel hangalapú csevegést folytató játékosokat 47%-kal többször jelentették**, mint egy „szimpla” LoL-játékost.\n\nLétezik néhány aggasztó eredményt hozó kutatás is, amelyek keretében más népszerű, online versenyjátékokban vizsgálták, hogy a játékos nemének milyen hatása van a hangalapú csevegésre. Az Ohio University egyik tanulmánya például azt mutatta ki, hogy ha valakiről kiderül a hangalapú csevegésben, hogy nőnemű, **300%-kal több negatív megjegyzésre számíthat**, mint egy férfi vagy valaki, *aki egyáltalán meg sem szólal*.\n\n**\nÖsszefoglalva:**\n\nSzóval arra jutottunk, hogy barátokkal jó buli hangalapú csevegést folytatni, és **a League of Legends játékosai is ezt támogatják**. Nagyon sokan beszélgetnek ma is Skype-on vagy Ventrilón keresztül a barátaikkal, ami tök jó. Ám ha a rendszer automatikusan mindenkire rákényszerítené ezt a funkciót, akkor **126%-kal nőne a bomlasztó viselkedés aránya, és 47%-kal nőne a jelentések száma** még akkor is, ha a funkciót ki lehetne kapcsolni vagy el lehetne némítani játékosokat.\n\nRemélem, ezzel sikerült tisztázni, hogy pontosan mit gondolunk a hangalapú csevegésről.\n\n*(ezt az üzenetet Lyte írta, de gondoltam, nagyon érdekes, mivel betekintést enged abba, hogy miért nincs hangalapú csevegés a LoL-ban, úgyhogy lefordítottam nektek. Ti mit gondoltok erről?)*","replies":[{"poster":"Nemin","date":"2018-03-25T11:52:35.262+0000","up_votes":1,"down_votes":0,"body":"Ez egy **négy** éves thread. **Kérlek ne ide írjátok a kérdéseiteket!**\n\n---\n\n**Téma lezárva.**","replies":[]},{"poster":"Looter","date":"2014-06-27T21:51:43.663+0000","up_votes":4,"down_votes":0,"body":"Szerintem se kell ez a funkció a játékba. Ha szerver oldalról nézzük, akkor ugye ez plusz sávszélt venne el a riot tól, illetve még 1 pont vagy lehetőség lenne amivel támadhatóak lennének a szerverek.\n\nHa alapból nincs egyik játék elején se engedélyezve ez a funkció akkor az plusz felkészülési idő, hogy megnézzem kivel akarok vagy nem akarok beszélni.\n\nHa alapból be van nyomva, akkor meg hallgathatom:\n\n- az illető magánéletét\n- románul, görögül, olaszul, lengyelül hogy káromkodik vagy magyaráz.\n- vinnyogó 12 évesek ( no offense ) magyaráznának a mikrofonba.\n- valaki úgyis a zenéjét próbálná nyomatni végig a sound chatbe mint annó CS ben.\n\nSzóval szerintem aki akar a haverjaival vagy valakivel kommunikálni az megoldja skype vagy ts formájában, egyéb esetben ezt az energiát és pénzt inkább a játékok kvalitásának a megőrzésére ( ban rendszer fejlesztése ) illetve a ddos elleni harc fejlesztésére kellene fordítani.\n\nMost biztosan jönnek majd utánam, azok akik viszont helyeselnék ezt a szoftvert, de ők szerintem nem gondolták át milyen velejárói lennének egy ilyen kommunikációs fajtának.\n\nSzerintem ez az egész maradjon válaszható opció aki akarja megoldja.","replies":[]},{"poster":"Karlov","date":"2014-06-28T08:46:46.588+0000","up_votes":2,"down_votes":0,"body":"A voice szerintem egy érdekes probléma kör :) Nekem pl nincs fel instalálva a cursenak a  voicja és elnem tudom képzelni, hogy mire lehetne felhasználni ranked soloqban. Én úgy gondolom hogy hacsak mind az 5 ember nem akarja teljesen felesleges. Viszont a teameknek szükségük lehet rá pl: nekem nem megy a slkype nekem rossz a ts nemszeretem a ventrit én itt lagolok ő ott lagol. Egy ilyen kaliberu játékban mint  a LOL mindenképpen kell egy belső kommunikációs eszköz ami egységesitett és nem függ egy külső kiszolgálü kénye kedvétől. Viszont úgy gondolom, hogy a soloqban hozzá kellene hogy járuljon a game elején mind az 5 ember ha használni akarja.","replies":[{"poster":"The Feeder","date":"2014-06-28T10:28:27.687+0000","up_votes":3,"down_votes":0,"body":"amikor még nem volt illegálisnak titulálva a Curse Voice, volt már rá példa, hogy solo Q-ban supportoltam és ADC-mmel Curse Voice-oltunk, rengeteget számított.\npl.: Leo voltam. 3 minion kellett lvl 6-hoz, ezt meg is mondtam ADC-mnek. megölte a 3 miniont, rögtön ultiztam, easy kill volt.\nIlyesmihez rohadt jó a Curse Voice. De az a gond, hogy ezt csak Silver 1 fölött lehet jól használni, az alatt rengeteg a rager/flamer és több kár van vele, mint haszon.\n\n\n(A csávó nem a duo partnerem volt, és nem is magyar)","replies":[{"poster":"AbodyHUN666","date":"2014-06-29T15:13:14.893+0000","up_votes":2,"down_votes":0,"body":"ezek miatt tök jó lenne, csak képzelj el egy 20+os idegbeteget szétosztani egy 12 évest ezen keresztül. durva az is, hogy női hangra mennyire durvábban reagálnak...és ezek miatt nem kaphatunk ilyet mi, normálisok","replies":[{"poster":"The Feeder","date":"2014-06-29T16:03:41.765+0000","up_votes":2,"down_votes":0,"body":"igen, tudom.. sajna Silver III alatt nem igazán tudom elképzelni, hogy pozitív lenne az egész, bronzban meg full negatív dolgokra lenne képes a voice chat :/","replies":[]}]}]},{"poster":"Karlov","date":"2014-06-28T19:40:54.270+0000","up_votes":2,"down_votes":0,"body":"Egyébként. Szerintem egy kicsit más szemszögből is megkellene vizsgáni a dolgot, én egy olyan felmérésre lennék kiváncsi, hogy ha a voic programot bent hagyjuka chatet meg kivesszük, akkor menyi lenne a report, leave afk. \nEgyébként én az utóbbi időben kezdem úgy gondolni, hogy a chat többet árt mint használ. Én személy szerint jungles vagyok és ha valamit elis akarok magyarázni valakinek időbe telik, ami elviszi az időmet a figyeléstől, ha flamelek esetleg az még több idő még több kiesett kreep esetlegesen nem veszek észre valakit a minimapon. Egyébként szinte biztos vagyok ha kivennék a komunikációt vagy a chatbanos verziót hagynák bent sokkal kevesebb report lenne. xD\nSőt egyébként én kifejezetten támogatnám, hogy bekapcsolhassam magamra chetbant vagy esetlegesen játék közben meglehessen szavazni ezt a funkciót az adott játékosra. Bár szerintem errőla  témakörről majd nyitok egyszer egy témát","replies":[{"poster":"benstone326","date":"2014-06-28T21:15:02.931+0000","up_votes":1,"down_votes":0,"body":"TAB -> Mute every MF és szinte kész a chat ban :) Mostanában én is egyre többet használom...","replies":[{"poster":"AbodyHUN666","date":"2014-06-29T15:15:27.599+0000","up_votes":1,"down_votes":0,"body":"csak ez nagyon nagy részét kiveszi a kommunikációnak :/ fejleszteni kellene a ping rendszert akár külön játékosoknak adott parancsokkal","replies":[]}]}]}]},{"poster":"Zooty","date":"2014-06-28T19:28:31.919+0000","up_votes":2,"down_votes":0,"body":"Nem értem mi a problémája a voice chat-tel az embereknek itt. Ha nem akarod használni: kikapcsolod, ha anyázik a tízéves: mute, ha ddosolni akarnak a gonosz emberek, megoldják ígyis-úgyis.. Ez egy plusz lehetőség, ami az én szememben csak előnnyel jár(pl egy teamfight közepén amikor a másodperc tört része alatt dőlnek el a dolgok, nincs idő irkálni).","replies":[{"poster":"Hidegharcos","date":"2014-06-28T22:13:45.218+0000","up_votes":2,"down_votes":0,"body":"Attól hogy bőven van pozitív oldala is a dolognak még a negatív oldalt is össze kell számolni. Amíg több negatívumot lehet felhozni mint pozitívumot nincs értelme a dolognak. Vagy mindenre jó megoldást kell találni.","replies":[{"poster":"Zooty","date":"2014-06-29T18:08:47.382+0000","up_votes":1,"down_votes":0,"body":"De én még nem olvastam olyan negatívumot, amire a mute ne jelentene megoldást...","replies":[{"poster":"AbodyHUN666","date":"2014-06-29T22:23:17.404+0000","up_votes":1,"down_votes":0,"body":"de attól még ha már eljutsz a mute-ig, már épp elég rossz élményt szereztél","replies":[]}]}]}]},{"poster":"benstone326","date":"2014-06-28T17:11:02.326+0000","up_votes":2,"down_votes":0,"body":"Nekem a hangalapú kommunikációval az a bajom, hogy így csak még több lenne az anyázás. Bár legalább nem a keze járna a gyereknek. Meg sokan úgy vannak, hogy nehogy már egy tizen x éves kis suhanc mondja meg, hogy mit csináljak, holott lehet, hogy jobban játszanak, mint én.\n\nÚgy vagyok vele, hogy akivel beszélni akarok, avval úgy is TS-en beszélünk, másoknak meg mindig ott van a ping rendszer, ami szerintem nagyon is működőképes 4-5 pinggel is, csak figyelni kell. (Jelzem, hogy ?-Enemy missing, és ha lerohanják miden ott hőbörög, hogy nice SS, pedig vagy 6 kérdőjelet betoltam.)","replies":[]},{"poster":"Hidegharcos","date":"2014-06-28T08:06:30.440+0000","up_votes":2,"down_votes":0,"body":"A legtöbb játékban elengedhetetlen a hangalapú csevegés. Véleményem szerint a MOBA kategória ezen kívül esik. Talán ez olyan szervereken, amelyek egy közösséget alkotnak, a külön nemzeteknek készült szervereken nagyon is jó lenne, de ez egy EUNE kiszolgálón..\n\nA szerveren az angol a játékosoknak az igen-nem szavaktól maximum addig terjed, hogy lekáromkodjanak azért, mert szerintük azt nem úgy kellett volna. Ha nem tudnak valamit angolul, jön a saját nemzeti nyelv.. ha nem tudnak tovább angolul káromkodni, jön a saját nemzeti káromkodás. :P\n\nEl tudom képzelni junglerként bemész egy lanere gankelni, ne adj isten véletlenül meghalsz mert rádszakad egy meteor és olyan szidást kapsz a lanertől, hogy el is megy mindentől a kedved.\n\nÉn azt mondom, normál meccseken, valamint Diamond Tieren kívül nem érdemes.. és talán csak is diamondban. Ott már talán vannak olyan szinten, hogy képesek legyenek a kommunikációt jó célokra fordítani.\n\n**Miért nincs voicechat:**\nhttps://www.youtube.com/watch?v=pa9pxW4G4jQ","replies":[{"poster":"Looter","date":"2014-06-28T08:27:09.733+0000","up_votes":2,"down_votes":0,"body":"Jah, ezt a videót én is láttam annó csak elfelejtettem, hogy létezik :D de tökéletes példa amúgy.","replies":[]},{"poster":"AbodyHUN666","date":"2014-06-29T15:23:49.090+0000","up_votes":1,"down_votes":0,"body":"még ranked teamekben is jó lenne, ezeken kívül hagynám","replies":[]}]},{"poster":"Aciv","date":"2014-06-28T07:29:04.798+0000","up_votes":2,"down_votes":0,"body":"Ez egy nagyon érdekes felmérés. A napokban gondolkoztam pont azon, hogy letöltöm az egyik külső beszélgetőprogramot, mert én személy szerint szeretek külföldiekkel, mikrofonnal beszélni. (De aztán utánanéztem és láttam, hogy az még mindig ütközik a Riot TOS-ával, úgyhogy inkább hanyagoltam.)\n\nAz, hogy minden második játékos szeretne csak (vagy nincs véleménye) beszélni másokkal, az aligha lehet szerintem meglepő. Ha csak az ismerőseim egy részére gondolok (és nem csak magyarokra), ott is találok olyanokat, aki még a chatet se használja nagyon, mert bizonytalan az angoltudásában. Mikrofonon keresztül ez még inkább kiütközne és tudom, hogy pocsék érzés, ha mondasz valamit és nem értik meg (vagy mondanak valamit és te nem érted meg).\n\nA káromkodás mennyiségét illetően szintén egyetértek, még számadatok nélkül is - azt hiszem, majdnem mindenki káromkodik néha a gép előtt, ha elront/elrontanak valamit. Mivé válna a hangalapú beszélgetés, ha mindez behallatszódna? De az igazi problémám nekem más lenne: **a hangalapú bántalmazást nem lehetne jelenteni**. Természetesen, létre lehetne hozni egy Hang-Törvényszéket, de erre azt hiszem, senkinek sincs kapacitása. A minap beosztottak engem és a duo ismerősömet három magyar mellé, akik olyan szinten végigkáromkodták/flamelték az egész játékot, amit olvasni is borzalmas volt. Nem tudom, mit csináltam volna, ha mindezt hallom.\n\nAz Ohio University-s felmérés pedig kicsit meglepett, mert én nem ezt tapasztalom, de utólag belegondolva el tudom képzelni. Nőnemű játékosként inkább döbbenetet és néha csodálatot (ami eléggé bizarr...) kapok, hogy nahát, egy nő is LoLozik. Szeretném persze én is, hogy ez ne így legyen, nem szeretem, ha kivételeznek velem játék közben, de én nem tapasztaltam még, hogy \"eh, hagyjátok, úgyis csak egy lány\". Meglepő módon én ezt inkább lányjátékosoktól tapasztaltam, akik ha elrontanak valamit, akkor annyit mondanak rá, hogy \"mit bánom én, úgyis csak lány vagyok, elnézik nekem\". De persze, ezek lehet, az én elvont eseteim. :) Lehet, hogy azért is alakul sokszor csak lányokból álló csapat, hogy ezeket a 300%-os plusz negatív kritikákat elhárítsák, de ez már egy másik téma, úgyhogy nem megyek bele.\n\nVisszatérve a hangalapú beszélgetésre és reflektálva az előttem szólókra, abban egyet kell értenem NessThaesis-szel, hogy a Riot számára sem kívánatos lehetne ez a funkció sávszélesség szempontjából. Az nem tudom, mennyire lehetne támadható (illetve most mennyire támadhatóak a szerverek), de a szerverstabilitás valami olyan, amit én nagyon szeretnék, ha fejlődne. EUW-ről jöttem át egy hete, tudom, hogy milyen szörnyű, ha egy három órás leállásból tizennégy órás lesz.\n\nAmi a fuzzy raccoon posztját illeti, csak annyiban szeretnék válaszolni, hogy - bár ugyebár ellene vagyok a kötelező hangalapú beszélgetésnek, ezt ne feledjük - szerintem normál meccsekben sem lenne felesleges. Igaz, hogy nincs tétjük, de azért remek barátságok születhetnek. Én nagyon sok ismerősömet chaten szedtem össze, hangban meg még viccesebb lett volna. ;) De ne vedd ezt komolyan, ez csak szőrszálhasogatás, amúgy egyetértek veled.\n\nÖsszefoglalva: szerintem nagyon jó, hogy nincsen beépített és mindenkire rákényszerített, hangalapú beszélgetés. Főként a jelentés miatt, másként azért, mert kényelmetlenséget váltana ki akármennyi(!) játékosból. A külső programok adta lehetőség, hogy idegenekkel is beszélj bőven elég: itt te választod meg, hogy kivel és meddig, illetve te is vállalod önként a felelősséget, hogy milyen emberekkel beszélgetsz.","replies":[]},{"poster":"a fuzzy raccoon","date":"2014-06-27T22:12:06.256+0000","up_votes":2,"down_votes":0,"body":"Az összefoglalóban közölt számszaki adatok magukért beszélnek. Személy szerint látom előnyét, hátrányát is, de mégis inkább én is afelé hajlok, hogy nagyobb kára lenne, mint haszna.\n\nÁltalánosságban, a 2+ főből álló premade, ranked meccsekhez kétség kívül hasznos lenne, bár ahogy írtad is, ide többségében már megszokott voice chat programokat használnak az emberek, szóval őszintén ebben az esetben sem látom nagy értelmét. \n\nNormál meccsekben feleslegesnek tartom, ezeknek úgymond nincs tétjük, és az új pingrendszer szerintem különösen jól használható kisebb taktikázásokra, nagyobbakra pedig általában nincs szükség.\n\n2 főből álló premade, vagy solo ranked meccs: na, ez a kemény dió... Itt már 3 vagy 4, az Én szempontomból idegen emberrel rak össze a matchmaking, és tétje is van a játéknak. Ebben az esetben mondanám csak minden fenntartás nélkül azt, hogy igenis, kell egy voice chat, DE vannak olyan remek tényezők, amik miatt inkább köszönöm, nem kérem. \n\nEUNE egy gyöngyszem abból a szempontból hogy a Yolo Q remek hátulütői kombinálódnak a jóféle kelet-európai mentalitással és a flawless angol tudással (na meg az átlag életkorral) és ebből egy olyan massza keletkezik, amit elég borzalom írásban átélni, nem szeretnék hozzá még hangot is kapni. Tökéletesen megelégszem azzal, ha írásban küldenek el krumplit kapálni, és nem üvöltik még mellé pluszba is a fülembe. Számomra is kifejezetten zavaró lenne még a mute funkcióval együtt is, elvégre még ha egy-egy ilyen kirohanás után mute-olnám is a pácienst, az az egy kirohanás elég lenne ahhoz, hogy elrontsa a kedvem. A chatből már megtanultam kiszűrni a jókívánságokat, ezt nem szenvedném még egyszer össze a voice chattel is.\n\nÖsszegezve: normálban felesleges, 2+ fős rankedban van már helyettesítője, 2 vagy 1 fős rankedban hasznos lenne, de egyéb tényezők miatt inkább passzolom.\n\nBár utólag belegondolva élmény lenne egy jó orosz akcentussal elsütött \"SONOFA\" a képembe... SE!\n\nA fordításért köszi, de csak kekszet tudok pluszba felajánlani! :)","replies":[]},{"poster":"pdasM3X","date":"2018-03-25T11:37:54.644+0000","up_votes":1,"down_votes":0,"body":"Sziasztok! Az lenne a kérésem, kérdésem, hogy a hosszú í betűt szeretném beállítani nyomógombként, de ezt nem engedi. Megoldható ennek a problémának a kiküszöbölése?","replies":[]},{"poster":"DubbyleX","date":"2018-03-23T17:29:47.539+0000","up_votes":1,"down_votes":0,"body":"Nekem nem működik egyik accountomon sem","replies":[]},{"poster":"RyuG0D","date":"2014-07-16T09:35:13.215+0000","up_votes":1,"down_votes":0,"body":"Kétszínűségből jeles. Curse Voicért bann járt, erre ők \"azon gondolkodunk... de igazából mégsem, mert...\" Nagyon nem az ő ötletük volt a timer meg a voice chat, legalább a cikket ne úgy írná meg, hogy ez saját ötlet (Nem Daedalusra értem ezt, hanem az eredeti angol cikk irójára). Meg addig ne is agyaljanak voice chaten, amíg a szervereik minden ok nélkül kifagynak, többször is egy héten, meg laggol mint a bűn. Minek akarják tovább terhelni őket? Géppark frissítés nélkül bele se kezdjenek... Meg jobb netszolgáltatót kereshetnének hozzájuk...","replies":[]},{"poster":"Szonaldo","date":"2014-07-09T13:52:52.516+0000","up_votes":1,"down_votes":0,"body":"Szerintem a ranked team meccseken egy ilyet elérhetővé kéne tenni, illeteve SoloQ-ban a pick fázisban lehesen felobcsátani vagy eleve kínáljon fel egy szavazaó ablakok/felületet, hogy az adott mecssben akarják-e használni voice chat funkció. \n\nA pontosítás véget részletezem.\n\nElső esetnek veszem azt, amikor mindenki egyhangúlag szavaz igennel v. nemmel. Ez a legkönyebb eset hiszen ekkor vagy elérhető mindenkinek, vagy nem, így mindenki boldog.\n\nA második eset mikor bizonyos arányok állnak fennt szavazás után. Itt az egyik eshetőség hogy átvesszük erre a játék feladásánál használt arányokat amit mindenki ismer, itt lehet hogy lessz szenvedők.\n  Ennek egy másik variációja mikor az aki igennel szavaz annak elérhető lesz a rendszer, de csak azokkal beszélgethet akik szintén igennel szavaztak. Ennél az opciónál viszont (szerintem) fennt áll egyfajta kommunikációs \"rang\" külömbség ami a csapat ketté szakadását, vagy eggyes tagok \"elszigetelősését\" is jelenthti mivel ők gépelést használnak, ami időt és figyelmet vehet el a játéktól (,mint esetemben :'( ).\n\nÍgy hirtelen csak ennyi ötletem van.\n\nAmi a visszaélést és nem megfelő viselkedést illeti {szerintem a kettő ugyan az}, játékon belül meg kell hagyni (külön) a voice chat kikapcsilásának opcióját, ebben az esetben esetleg egy eltiltást miszerint \"x\" meccs erejéig nem hsználhatja, vagy nem szavaszhat a voice chatre, hiszen megszavaztatta de mégsem élt vele.\n  A nem megfeleő beszédet/viselkedést illetően, itt inkább idő alapu tiltást használnék (ha vicces kedvében van a Riot akkár még egy \"három csapás\" szabályt is bevezethtnének hiszen a voice chaten való negatív megkülömböztetéssel vagy sértegetéssel nem szabad viccelni) akár a játék elhagyások vagy afk esetén.\n  El lehet játszadozni a korlátozot voice chat használató, hasonló rendszer alapján mint a chat büntetések esetén.\n\nAmi az elbírálást illeti, itt is egy ítőlőszéket kell mejd használni akár Riotosokkal, akár játékosokkal vagy vegyesen. Fel kell venni a beszélgetés és hozzá kell illeszteni az eddig ítélőszék felületéhez, majd így ítélkezni. \n\nA felvett beszélgetéseket pedig csak jelentés esetén kell arhíválni.\n\n\nA rendszert kb. ennyi lenne. Aki szerint kihagytam valamit, esetleg ötlete, ellenvetése van, szeretné hogy részletezek neki valamit amit nem értett pontosan vagy csak szeretne még olvasni :D, az jeleze és megbeszélhetjük a dolgokat. A tőlem telhetőt megteszem érte.\n\n{{summoner:4}}","replies":[]},{"poster":"Mind The Gap","date":"2014-06-29T12:51:33.808+0000","up_votes":1,"down_votes":0,"body":"Nekem az az ötletem támadt, hogy a Riot publikáljon egy telepíthető kiegészítőt a játékhoz, és majd eldöntik az emberek, hogy letöltik-e vagy nem. Így nincs az a probéma, hogy ki kinek a sírását kénytelen hallgatni, mert ugye, akinek nincs telepítve a program, az a sírást sem fogja hallani. Utóirat: A sírást kivételesen nem negatívnak értem, hanem beszédnek, de hát ki tudja, lehet, hogy azokra is lehetne számítani.","replies":[{"poster":"VampVik","date":"2014-07-02T11:38:11.771+0000","up_votes":1,"down_votes":0,"body":"Vagy simán integrálhatnák a játékban és mindenki profilján lenne egy be/ki kapcsoló. Aki akarja használja, aki ki akarja próbálni megteheti, aki nem, az elkerülheti. Mert van most is lehetőség külsőleg, csak azt sokan nem ismerik, illetve félnek tőle (ban/crash).\n\nMár csak azért is jó lenne, mert most lehet spekulálni, hogy ez lenne, vagy az lenne, de hogy mennyire működne, mennyi haszna lenne, mennyire lehetne kezelni a hátrányait, szerintem mind ez csak a kipróbálásával derülne ki, és így mindenki megkapná a lehetőséget de senkire nem lenne rákényszerítve. Persze, az már más kérdés, hogy \"Rito\"-nak mennyire éri meg kidolgozni egy ilyen rendszert egy próba kedvéért.","replies":[]},{"poster":"AbodyHUN666","date":"2014-06-29T15:19:14.394+0000","up_votes":1,"down_votes":0,"body":"az a baj, szerintem így azokat flamelnék, akik nem rakták föl ezt. amúgy is mikor haverokkal 3-an 4-en vagyunk skypeon, a nem skypeosokról hajlamosak vagyunk megfeledkezni, kevesebbet pingelünk is nekik.","replies":[]}]},{"poster":"Husaat","date":"2014-07-02T06:49:25.866+0000","up_votes":1,"down_votes":0,"body":"Szerintem teljesen fölösleges. Külső fejlesztők találtak már rá megoldást, aki akarja most is használhatja.\nTovábbá ott a TeamSpeak és a Skype ha a barátaimmal akarok beszélgetni.\n**Nem támogatom.**","replies":[]},{"poster":"Womath55","date":"2014-06-29T04:44:41.257+0000","up_votes":1,"down_votes":0,"body":"Nagyon egyszerű a megoldás. Bedobjátok a játékba a hangalapú csevegést, és a tab gomb megnyomásával a némítás mellé tesztek egy gyönyörű hang némítása gombot. És voálá, a probléma megoldódott. Aki pedig ahhoz is hülye, hogy ha nem tetszik neki a hangalapú csevegés, akkor sem képes megnyomni egy gombot, az nem is való a játékba/emberek közé/az életbe. \n\nÉn mielőtt elkezdtem LoL-ozni, a DotA 2 bétájával játszottam elég sokat, ott pedig ez alapfunkció. Nem mondom, volt amikor voltak hülyék is, de sokszor volt nagyon hasznos, másszor pedig szórakoztató. Azt hozzá kell tenni, hogy ott hihetetlenül sok az orosz, az oroszok angol kiejtése pedig a lengyelekével vetekedik, szóval mindenki el tudja képzelni, hogy csak a hallgatásuk is milyen szórakoztató lehet. :-D \n\nSzóval összességében én támogatom ezt a dolgot, úgyis csak a hülyék hisztiznének emiatt, a hülyéket pedig senki sem szereti a játékban. (Amiben amúgy a report gomb az egyetlen értelmes funkció :P)","replies":[]},{"poster":"DinterRM","date":"2014-06-28T13:34:45.298+0000","up_votes":1,"down_votes":0,"body":"Ki használ Ventrilót? :DDD","replies":[{"poster":"Karlov","date":"2014-06-28T16:06:17.732+0000","up_votes":1,"down_votes":0,"body":"Én","replies":[]}]}]}