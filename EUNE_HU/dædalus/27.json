{"poster":"Dædalus","date":"2015-02-20T15:53:48.346+0000","title":"Kérdezzetek a DJ Sonát tervező csapattól!","subforum":"Általános beszélgetés","up_votes":4,"down_votes":0,"body":"http://i.imgur.com/Gna1dDJ.jpg\n\n**Frissítés:** megjöttek a válaszok a kérdésekre! Köszönjük még egyszer mindenkinek, aki küldött egy-egy kérdést a kinézetekkel foglalkozó csapatnak a tengerentúlra. Az alábbiakban a kérdéseket, a feltevőjüket, majd alatta a válaszok magyar fordítását olvashatjátok.\n\n**Kérdés: Miért pont Sona? Úgy értem, hogy Sona amúgy is nagyon sok skinnel rendelkezik és mindegyik zenei alapú mint maga a karakter, de emellett bármelyik karakterből lehet csinálni zenészt, úgy mint sportolót is, de miért sona volt az akire a választás esett?**\n*(UOL Vidra250 kérdése)*\n**Válasz:** az inspiráció DJ Sonához már régóta a levegőben keringett, mind házon belül, mind pedig a játékosok között. Figyelembe véve Sona hangszerét és azt, hogy képességei a zenére alapulnak, igazából természetesen következett belőle az ötlet. A legnagyobb inspiráció akkor érte a csapatot, amikor a eldöntöttük, hogy a kinézet mellé egy egyedi zenei élményt is szeretnénk társítani. Ekkora már mindenki közösen dolgozott, hogy elkészítse DJ Sona végső verzióját. A kinézetekkel foglalkozó csapat folyamatosan ötletel új kinézeteken, és ha a lehetőség felmerül, hogy egyedi zenei vagy hanghatásokkal feldobjunk egy-egy hőst, akkor mindenképpen meg fogjuk fontolni a jövőben is.\n\n**Kérdés: Csupán annyi, hogy miért pont Sona? Mármint értem, nagyon menő karakter, és neki nagyon sok effektjéből lehet sokat kihozni, de egy ilyen karakterre aki nem felkapott, szerintem bárki másra jobban megérte volna, mert ahogy ismerem a riotot bármiből tudnak effektet kihozni, pl udyrra én el nem tudtam volna képzelni olyan effekteket mint lélekőrön. Zacre is lehetett volna, ő 2013 (vagy 2012) karakter, egy skinje sincs még csak az ami alapból járt hozzá, és neki nagyon sok effektet lehetne adni. mind a tauntján, skill efektjein, alap modell. Szóval vissza térve a kérdésre, miért pont sona?**\n*(Xupsi és Benijé kérdése)*\n**Válasz**: számos tényezőt figyelembe veszünk, amikor kiválasztjuk, hogy melyik hősnek fogunk kinézeteket készíteni. A végső kinézeteknél különösen nagy hangsúlyt fektetünk arra, hogy valami újat és izgalmasat alkossunk, olyat, amire ezelőtt még nem volt példa. Habár néhány tényező, mint mondjuk a sok kinézettel rendelkező hősök, nagy hatással lehetnek a végső döntésre, igyekszünk nem hagyni, hogy ezek a tényezők eltántorítsanak egy nagyszerű ötlettől. Tehát amikor egy-egy hős új kinézetét határozzuk meg, sokat számít, hogy mekkora lehetőséget látunk az adott ötletben, és hogy személyesen mennyire állunk közel a koncepcióhoz. Amikor a lehetséges végső hőskinézetek közül szemezgettünk, sokan találták DJ Sona kinézetét izgalmasnak (különösen persze a hangmérnök srácok). A kinézet sok lehetőséget rejtett olyan dolgok kipróbálására, amire előtte nem volt lehetőségünk, ezért úgy gondoltuk, mindenképp megéri foglalkozni ezzel az ötlettel. Igen, valóban vannak hősök, akiknek kevesebb kinézetük van más hősöknél, de úgy éreztük, hogy jelenleg DJ Sona kinézete rejti a legtöbb lehetőséget. \n\n**Kérdés: Mennyi munka volt vele és mióta készült?**\n*(Tetth kérdése)*\n**Válasz:** több mint egy éven át fejlesztettük DJ Sona végső kinézetét. Az idő nagy része azzal telt, hogy kitaláljuk, milyen tulajdonságokat szeretnénk felhasználni, és ezeket hogyan tudnánk megvalósítani. A végső kinézeteknél mindig arra törekszünk, hogy azelőtt nem látott dolgokat hozzunk létre, viszont az ilyen fajta munka sok új, rejtett kihívást is tartogat, amiknek a megoldása sok időt vesz igénybe.\n\n\n\n\n\n\n\n\n\n\n\n\n\n\n\n\n\n**Kérdés: Én kiváncsi lennék az \"early concept\" dolgokra! Ugyanilyen volt az elképzelés már a munka elkezdésekor vagy több verzió közül került ki a végleges DJ Sona?**\n*(Bad Wolf HU kérdése)*\n**Válasz:** early concept dolgokat sajnos nem mutathatunk, de szívesen elmeséljük, hogy történt minden. Amikor először megszületett az ötlet, a csapat azon gondolkozott, hogy mely zenei stílusokat lenne a legjobb összehozni a kinézettel. Azt már az elejétől fogva szerettük volna, hogy DJ Sona képes legyen a zenei stílusok között váltogatni. Úgy gondoltuk, hogy az elektronikus zenén belül a techno / trance lenne a legjobb irány. Ezután elkezdtük kibontani a dolgot, és megszületett a három \"hangulat\" ötlete, amelyek külön-külön más érzetűek, de tematikusan mégis összetartoznak. Itt találtuk ki a három stílusra vonatkozó irányokat is, és végül az upbeat techno, a dubstep / industrial, és a chillstep mellett döntöttünk, mint alapvető tematikus irányvonalak.\n\nEzek után a stílusok kinézetén kezdtünk el dolgozni. A grafikus elemek elkészítésekor elsősorban szín- és formatervelméletek alapján dolgoztunk. Például a Sokkoló stílusnál az agresszió kifejezése volt a célunk, ezért éles szélű formákat alkottunk a tervezéskor, mivel ezek fenyegetőbben hatnak, mint a puhább, lekerekített sarkok. A színek ugyanígy befolyásolják a látottakkal kapcsolatos érzelmeket. Sok vöröset használtunk, mert az a magas energiaszintet szimbolizálja. Nagyon érdekes, de tudományosan bizonyított, hogy egy-egy ember szívritmusa felgyorsul már csak attól, ha egy vörös szobában ül.\n\nMiután a kinézetekkel is elkészültünk, a zenei csapat felvette a kapcsolatot a külső művészekkel, és egy BAROMI JÓ csapat állt össze. Végül olyan zenéket írtak mindegyik stílushoz, amelyek tökéletesen visszaadják azok vizuális hangulatát.\n\n**Kérdés: Engem az érdekelne, hogy a három különböző stílust külön-külön tervezték meg (tehát külön emberek ötletei voltak és azt akarták hogy csak egyik féle legyen véglegesítve a skinen) vagy eredetileg is úgy akarták, hogy lehessen váltogatni a zenék/kinézetek között ? (remélem érthető a kérdés:D)** \n*(kallenoush és Benijé kérdése)*\n**Válasz:** a csapat rengeteget kísérletezett DJ Sona lehetséges formáival. Mindegyik stílusnév tulajdonképpen egy-egy \"energiaforma\", ami a mögötte lévő hangulatot jelzi. Nem szerettük volna lekötni DJ Sonát már létező zenei műfajokhoz, ezért három különböző, hozzá egyedien kapcsolódó érzetet találtunk ki neki. Ez a három érzet igazából többféle, általunk nagyra tartott zenei stílust is magába foglal. A Kinetkus stílus a nagy energiájú, euforikus műfajok előtti tisztelgés (mint például a house, a trance, stb), a Sokkoló az elektronikus zene sötétebb oldalát dolgozza fel (mint mondjuk az industrial, a dubstep, stb), az Asztális pedig a lágyabb műfajokat jeleníti meg (például az ambient vagy a downtempo). Úgy éreztük, ez a három stílus a legerősebb, és ez képviseli a legjobban DJ Sonát úgy, ahogy mi elképzeltük.\n\n**Kérdés: Engem az érdekelne, hogy miért pont ezeket az előadókat keresték fel, hogy zenét készítsenek a skinhez, illetve hogy fogadták a felkérést a Riot Games-től?**\n*(Sz1ke és Benijé kérdése*\n**Válasz:** DJ Sona zenéjét a Riot zenei csapata és különféle művészek, zenészek közösen alkották. Amint kitaláltuk a három különböző stílust, felvettük a kapcsolatot olyan művészekkel, akiknek a zenéjéről úgy gondoltuk, jól illenének a képbe. Olyan művészekkel akartunk dolgozni, akik ugyanannyira lelkesen tekintenek DJ Sonára és az egész mögötte lévő ötletre, mint mi magunk. Szerencsére mindegyik zenésszel gördülékenyen zajlott a munkafolyamat, nagyon jó volt velük dolgozni. Például Pretty Lights egy csomó hangmintát tradicionális, analóg hangszerekkel vett fel, majd odaadta őket Nosaj Thingnek a szám összerakásához és a keveréshez. A Dada Life-ban lévő srácok folyamatosan turnéztak, úgyhogy miután először találkoztunk velük a Crystal Method stúdiójában, a daluk első felét különböző hotelszobákból és repülőutak közben írták a további hetek folyamán. Aki pedig látta a Frekvenciák című dokumentumfilmünket, az biztosan tudja, hogy Danny Lohnerrel mindig is érdekes dolgozni. ;)\n\nA DJ Sona stílusain dolgozó zenészek listája a következő:\nKinetikus - The Crystal Method és Dada Life\nSokkoló - Bassnector és Renholder (Danny Lohner)\nAsztrális - Nosaj Thing és Pretty Lights\n\nKöszönjük mindenkinek még egyszer, aki feltette kérdéseit DJ Sonával kapcsolatban. Akinek már megvan a kinézet, azoknak jó koncertezést, akiknek pedig nincs, továbbra is sok pentakillt kívánunk!\n","replies":[{"poster":"Dædalus","date":"2015-02-23T11:53:59.392+0000","up_votes":4,"down_votes":0,"body":"Köszönjük a leadott kérdéseket, nagyon jókat írtatok össze! A leginkább felszavazott kérdéseket összeszedtem, volt, ahol kicsit volt átfedés, úgyhogy itt-ott összekombináltam őket.\n\nEzeket fogom elküldeni:\n\n* How did you choose the musicians to work together with? How did they respond to the idea of making music for Riot Games? *(Sz1ke, Benijé)*\n* How did the idea of 3 separate stances come up? Did you have 3 separate teams on the 3 separate stances? *(kallenoush, Benijé)*\n* Can you show us some early concept art? Was the original idea similar to the result we're seeing now or did it go through a lot of changes? *(Bad Wolf HU)*\n* Why did you decide to go with Sona and why not Zac, for example? Sona has got a lot of skins already, and knowing you guys you can create awesome stuff from anything. *(Xupsi, Benijé)*\n* How much time did it take to create DJ Sona from scratch? (*Tetth)*\n* Where did the idea come from? A lot of skins can be turned into musicians, but why Sona and why a DJ? *(UOL vidra250)*\n\nKöszönjük még egyszer mindenkinek a részvételt, Vadhalalnak pedig a zseniális kinézetötletét! \n\nhttp://fc02.deviantart.net/fs70/i/2011/184/7/6/sona_cat_by_fataldose-d3kw0tw.png\n\nAmint jön válasz a kinézetekkel foglalkozó csapattól, meg fogom írni nektek ebben a témában.","replies":[{"poster":"Bad Wolf Hu","date":"2015-02-24T16:01:11.786+0000","up_votes":2,"down_votes":0,"body":"Köszönjük, hogy továbbítod a kérdéseinket Daedalus!\n{{item:2009}}","replies":[]}]},{"poster":"Gentle Rage","date":"2015-02-20T16:35:53.523+0000","up_votes":2,"down_votes":2,"body":"Nem aggódtok hogy nemlessz akkora sikere mint a Pulzustűz Ezrealnak vagy Lélekőr Udyrnak?","replies":[{"poster":"Zooty","date":"2015-02-20T16:57:57.576+0000","up_votes":11,"down_votes":0,"body":"Én inkább azért aggódnék, hogy mérgesek lesznek a Pulzustűz Ezreal vagy Lélekőr Udyr tulajdonosok java része, mert Sona skinje nagyon leübereli őket!:D","replies":[]}]},{"poster":"Sz1ke","date":"2015-02-20T17:44:58.153+0000","up_votes":8,"down_votes":0,"body":"Engem az érdekelne, hogy miért pont ezeket az előadókat keresték fel, hogy zenét készítsenek a skinhez, illetve hogy fogadták a felkérést a Riot Games-től?","replies":[]},{"poster":"kallenoush","date":"2015-02-20T17:28:53.834+0000","up_votes":6,"down_votes":1,"body":"Engem az érdekelne, hogy a három különböző stílust külön-külön tervezték meg (tehát  külön emberek ötletei voltak és azt akarták hogy csak egyik féle legyen véglegesítve a skinen) vagy eredetileg is úgy akarták, hogy lehessen váltogatni a zenék/kinézetek között ? (remélem érthető a kérdés:D)","replies":[]},{"poster":"Bad Wolf Hu","date":"2015-02-22T17:23:41.824+0000","up_votes":3,"down_votes":0,"body":"Én kiváncsi lennék az \"early concept\" dolgokra! Ugyanilyen volt az elképzelés már a munka elkezdésekor vagy több verzió közül került ki a végleges DJ Sona?","replies":[]},{"poster":"Benijé","date":"2015-02-22T15:39:11.369+0000","up_votes":3,"down_votes":0,"body":"1. Miért pont {{champion:37}} -ra lett az ultimate skin?\n2. Hogy jött az ötlet, hogy 3 formája legyen?\n3. Hogyan találták ezt a zenét a skinhez?","replies":[]},{"poster":"Geony","date":"2015-02-20T16:41:49.062+0000","up_votes":3,"down_votes":0,"body":"Valódi nő nemű DJ-től jött az ötlet az purumm-pütty purum-pütty táncára?","replies":[{"poster":"Hikarika","date":"2015-02-21T09:43:32.516+0000","up_votes":3,"down_votes":0,"body":"azt caramelldansen-nek hívják és egy elég híres meme volt egy időben","replies":[{"poster":"Geony","date":"2015-02-21T10:23:21.784+0000","up_votes":1,"down_votes":0,"body":"Köszi! És tényleg úgy táncolnak...bocsi, én nem vagyok otthon az animékben. :D","replies":[{"poster":"Hikarika","date":"2015-02-21T11:46:03.060+0000","up_votes":2,"down_votes":0,"body":"nem gáz :D én is csak véletlenül találtam régen animéktől függetlenül","replies":[]}]}]}]},{"poster":"PandaCukorPL","date":"2015-02-20T22:33:48.397+0000","up_votes":3,"down_votes":1,"body":"Csupán annyi, hogy miért pont Sona? Mármint értem, nagyon menő karakter, és neki nagyon sok effektjéből lehet sokat kihozni, de egy ilyen karakterre aki nem felkapott, szerintem bárki másra jobban megérte volna, mert ahogy ismerem a  riotot bármiből tudnak effektet kihozni, pl udyrra én el nem tudtam volna képzelni olyan effekteket mint lélekőrön. Zacre is lehetett volna, ő 2013 (vagy 2012) karakter, egy skinje sincs még csak az ami alapból járt hozzá, és neki nagyon sok effektet lehetne adni. mind a tauntján, skill efektjein, alap modell.\nSzóval vissza térve a kérdésre, miért pont sona?","replies":[{"poster":"dreadlordhun","date":"2015-02-22T10:13:58.770+0000","up_votes":1,"down_votes":1,"body":"hi ! XD, 1: Minden karira van amúgy skin szóval ezt a mondatot , hogy \"egy skinje sincs még csak az ami alapból járt hozzá\" kicsit elég hülyeség , amúgy meg nem rimánkodni kéne zac re amúgy ott van az a lila skin , amit teszek hozzá nem \"alapból járt hozzá\" szal ennyi :D , nem okoskodás se semmi csak a shopp ba körül kéne nézni kicsit :D na pápá","replies":[{"poster":"PandaCukorPL","date":"2015-02-22T21:42:18.872+0000","up_votes":2,"down_votes":0,"body":"jaj te... azt hogy \"alapból járt hozzá\" nem úgy értettem, hogy megveszek egy szellemet, és jár hozzá a classic skin és annyi... ezt úgy gondoltam, hogy csak az van 2-3 éve amit kiadtak az alap skin mellé, amúgy meg nem azon rimánkodok hogy Zacre nincs, sőt nem is rimánkodok -.- ha tudsz olvasni akkor felfoghatnád hogy csak MEGKÉRDEZTEM hogy \"miért pont sona?\" Nem okoskodás se semmi csak be kellett volna járni nyelvtan órákra :D na pápá\n:))","replies":[]},{"poster":"Matsurao","date":"2015-02-22T11:34:11.518+0000","up_votes":1,"down_votes":0,"body":"Szerintem tökéletesen átjön a hozzászólásából, hogy Zac csak egy példa volt és nem skinért könyörög, másrészről pedig mit értesz az alatt, hogy a \"shoppba körül kéne nézni kicsit?\" hiszen ö is ugyanúgy megemlítette a \"lila skint\" mint te. o_O\"\"","replies":[]}]}]},{"poster":"Tetth","date":"2015-02-20T17:38:29.982+0000","up_votes":3,"down_votes":1,"body":"Mennyi munka volt vele és mióta készült?","replies":[]},{"poster":"Zooty","date":"2015-02-20T17:09:17.673+0000","up_votes":4,"down_votes":2,"body":"Mi lesz az én Sona skin ötletemmel??\nhttp://fc02.deviantart.net/fs70/i/2011/184/7/6/sona_cat_by_fataldose-d3kw0tw.png","replies":[{"poster":"Szabadkőműves","date":"2015-02-20T19:17:48.501+0000","up_votes":2,"down_votes":1,"body":"Sajnálatos módon közölnöm kell veled, hogy majd csak a 4.4-es frissítéssel kerül be :( Q.Q","replies":[]},{"poster":"Bad Wolf Hu","date":"2015-02-22T21:38:39.910+0000","up_votes":1,"down_votes":0,"body":"Keyboard Cat Sona? Harrowing pls!","replies":[]},{"poster":"DannyT","date":"2015-02-20T18:05:42.685+0000","up_votes":1,"down_votes":0,"body":":D","replies":[]}]},{"poster":"TheGeri104","date":"2015-02-20T16:35:15.707+0000","up_votes":2,"down_votes":5,"body":"Utálok zenét hallgatni, szóval le lehet majd muteolni a sok idegölő DJ sonát? {{summoner:14}}","replies":[{"poster":"Zooty","date":"2015-02-20T16:58:36.642+0000","up_votes":3,"down_votes":0,"body":"Persze, lesz egy gomb Sona mellett erre.(ha tabbal előhozod a statokat)","replies":[]}]},{"poster":"Annith","date":"2015-02-20T17:03:17.065+0000","up_votes":1,"down_votes":2,"body":"Hogy hogy nem ugyan annyiért fog bekerülni mint az előző ultimate skinek? {{item:3073}}","replies":[{"poster":"Tixys","date":"2015-02-21T13:21:31.888+0000","up_votes":2,"down_votes":0,"body":"Mivel 3 kinézetet kapsz + még pár egyedi dolgot.","replies":[]},{"poster":"Vapiano","date":"2015-02-20T17:16:34.058+0000","up_votes":1,"down_votes":0,"body":"Ugyanannyiba kerül.","replies":[{"poster":"Annith","date":"2015-02-20T18:02:05.097+0000","up_votes":1,"down_votes":0,"body":"\n\nElőzők 1950ért kerültek be a Sona 2450ért fog :D","replies":[{"poster":"Depyangel","date":"2015-02-24T13:09:57.536+0000","up_votes":1,"down_votes":0,"body":"\nKaphatnék egy linket, hogy ezt honnan tudod ilyen biztosan? :O","replies":[]},{"poster":"Tixys","date":"2015-02-21T13:22:06.153+0000","up_votes":1,"down_votes":0,"body":"3250 RP lesz, leárazva 2450 RP.","replies":[]},{"poster":"Vapiano","date":"2015-02-20T18:59:44.882+0000","up_votes":1,"down_votes":0,"body":"Hagy kérjek bocsánatot, azt hittem, hogy te kevered a legendary és az ultimate skineket :D Így tényleg érdekes, bár ebben valamivel több munka van, mint az előzőkben :D","replies":[]}]}]}]},{"poster":"Open Gold chest","date":"2015-02-20T16:22:33.832+0000","up_votes":3,"down_votes":2,"body":"Miért pont Sona? Úgy értem, hogy Sona amúgy is nagyon sok skinnel rendelkezik és mindegyik zenei alapú mint maga a karakter, de emellett bármelyik karakterből lehet csinálni zenészt, úgy mint sportolót is, de miért sona volt az akire a választás esett?","replies":[{"poster":"Sz1ke","date":"2015-02-20T18:10:58.396+0000","up_votes":1,"down_votes":1,"body":"Mert ránézel a karakterre és adja magát a dolog, hogy az ott a kezénél lehetne egy dj kontroller is. Másrészt amennyire én tudom az emberek már egy ideje írkálták, hogy legyen dj sona. Az meg, hogy rengeteg skinje van úgy látszik semmit sem számít, mert szinte mindig olyan karakter kap új skint aminek már amúgyis van vagy 6 és nem számít, hogy a másiknak meg egy, vagy egy sincsen.","replies":[]}]},{"poster":"Dozzifern","date":"2015-02-20T16:33:13.904+0000","up_votes":2,"down_votes":1,"body":"Honnan jött az ötlet? Miért pont Sona? Miért pont DJ lett?","replies":[]},{"poster":"20kiki20","date":"2015-03-26T19:36:14.984+0000","up_votes":1,"down_votes":0,"body":"Engem érdekelne milyen programban csináljátok a karaktereket?","replies":[]},{"poster":"No1Weasel","date":"2015-03-01T20:02:31.435+0000","up_votes":1,"down_votes":0,"body":"Sziasztok!\n\nÉn megkaptam DJ Sona -t. Játszottam is vele. Ma viszont gondolt egyet, és zsinórban krepált be az egész gépem úgy, hogy éppen elértem a 3v3 egyéniben a 2-es szintet. Konnektor kikapcs, windóz resi, és hajrá, ismét. Hátha most nem fagyok ki. Ezt 6* eljátszottam.\nÖtlet? Ezért az a közel 5ezer forintos skin jobban is működhetne. ;(\nTehát jó lenne tudni, hogy ott a hiba, vagy itt, nálam.","replies":[]},{"poster":"Szabadkőműves","date":"2015-02-20T19:16:06.486+0000","up_votes":1,"down_votes":1,"body":"Egy kérdés!\n\nRiot Daedalus te zenész vagy? :O ÜDV KOLLÉGA!","replies":[{"poster":"Dædalus","date":"2015-02-23T11:42:40.731+0000","up_votes":1,"down_votes":0,"body":"Üdv neked is, éljenek a zenészek soká! Itt meg is lehet hallgatni minket, ha érdekel: http://justanother.bandcamp.com :) Nektek van felvételetek?","replies":[{"poster":"Szabadkőműves","date":"2015-02-24T21:41:43.091+0000","up_votes":1,"down_votes":0,"body":"Én fúvószenekarban játszom, de több hangszeren is tudok, hobbyból meg filmzenéket komponálok, melyikre vagy kíváncsi? :D\nAmúgy jók vagytok!\nTeljesen más múfajban vagyunk de a zenész az zenész !\n\nVan egy zenészek által (általában) ismert vicc... Na, szóval a zenész elmegy a kocsma elő....    Lópikulát....., a zenész nem megy el előtte, bemegy a kocsmába :D ","replies":[]}]}]},{"poster":"ProGhostHUN","date":"2015-02-22T17:36:52.368+0000","up_votes":1,"down_votes":1,"body":"{{champion:239}}","replies":[]},{"poster":"NalamiHUN","date":"2015-02-20T20:22:40.449+0000","up_votes":1,"down_votes":1,"body":"Várhatóak még ilyenféle skinek?\n\nHonnan jött az ihlet DJ Sona megalkotására?","replies":[]},{"poster":"Echo iFyroze","date":"2015-02-21T16:13:43.510+0000","up_votes":1,"down_votes":2,"body":"Mennyi lesz az indulási ára lesz azon is kedvezmény a megjelenésekor?:D","replies":[]},{"poster":"ViharBölény","date":"2015-02-21T07:30:37.166+0000","up_votes":1,"down_votes":2,"body":"Morello please, a sárkánymester {{champion:50}}-t elraktátok a sor végére.","replies":[]}]}