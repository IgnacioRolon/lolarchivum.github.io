{"poster":"Dædalus","date":"2015-02-18T19:03:14.424+0000","title":"Vigyázat, átverésen alapuló verseny!","subforum":"Hivatalos bejelentések","up_votes":7,"down_votes":0,"body":"**Röviden:** a verseny szervezőivel, a játékostámogatói osztállyal, és a Riotos versenyszervezői csapattal karöltve sikerült kinyomozni, mi történt. A verseny szervezésekor a szervezők több alapvető hibát is vétettek, és a versenyszervezői szabályzatot több ponton is megszegték. **Ebből kifolyólag a verseny megrendezését nem engedélyezzük.** A szervezőkkel felvéve a kapcsolatot azonban úgy tűnik, hogy a hibák nem rosszindulatból, hanem egyszerűen a szervezők tapasztalatlanságából eredtek. \n\nA versenyekkel és a Riot által felajánlott nyereményekkel való visszaélést mélyen elítéljük, azokat viszont minden erőnkkel szeretnénk támogatni, akik a játékosok számára különböző elfoglaltságokat, például versenyeket szerveznek. Ezért úgy döntöttünk, hogy bár a jelenlegi verseny megrendezését nem engedélyezzük, a szervezők ellen sem játékbeli, sem jogi lépéseket nem teszünk, és egy második esélyt adunk nekik. Mivel úgy ítéljük meg, hogy a hibák elsősorban a szervezők tapasztalatlanságból adódtak, továbbra is kapcsolatban maradunk velük, és segítünk nekik abban, hogy a következő versenyük megfelelő színvonalon, a szabályzat teljes betartásával kerüljön megszervezésre.\n\nMég egyszer: nagyra értékeljük azokat, akik a saját idejükből és energiájukból áldozva a játékosok számára bármilyen elfoglaltságot szerveznek, és továbbra is minden erővel támogatni fogjuk őket. Mindenképp szem előtt kell tartani azonban azt, hogy a különféle versenyek szervezésekor is be kell tartani bizonyos szabályokat. Mi azt szeretnénk, hogy a jövőben egyre több, jól megszervezett versenyen indulhassatok, ezért a jövőben létrehozunk egy kisokost a versenyek szervezéséhez, amely az összes szükséges lépést pontról pontra elmagyarázza, valamint a fenti verseny szervezőivel külön kapcsolatban maradunk, hogy a további versenyeik rendben megszervezésre kerüljenek.\n\nReméljük, a fenti lépésekkel 2015-ben egyre több nagyszerű, jól megszervezett versenyen lehet majd hentelni egymást Magyarországon. :)\n\nHajrá és köszi mindenkinek!\n\n---\n\nSziasztok!\n\nA napokban felütötte a fejét itt a fórumon egy **Summoner Cup** névre hallgató verseny, amely azt hirdette, hogy Riot támogatásával indul, és igen nagy nyereményeket lehet nyerni. A kisebb probléma, hogy ilyen nevű versenyt mi nem támogatunk, a nagyobb viszont az, hogy a versenyre csak pénzfizetéssel lehet regisztrálni. Mivel a szervezők hamisan állították, hogy a Riot Games támogatja a rendezvényt, valamint a téma el is tűnt a fórumról, amint meg akartuk keresni őket, nyomós okunk van feltételezni, hogy a verseny átverés, és a szervezők a \"nevezési díjból\" befolyt pénzzel szépen el is tűnnének.\n\nA verseny jelenleg egy zárt Facebook-csoportban szerveződik, ahová a mi kezünk nem ér el, ezért arra kérünk titeket, hogy tartózkodjatok a versenyre való regisztrálástól, és minden olyan versenyen való részvételtől, amelyen nevezési díj van, és nem bizonyosodtatok meg róla, hogy a verseny tényleg valódi.\n\nA valódi, Riot Games által támogatott versenyek listáját [itt találjátok](http://prized.eune.leagueoflegends.com/hu/competitive/prized/browse).\n\nMi a Riot Games részéről mélységesen elítéljük az ilyen hamis versenyek szervezését és a jóhiszemű játékosok megtévesztését, valamint azt, hogy az e-sport fejlődéséből egyesek ilyen módon akarnak igazságtalanul hasznot húzni. Most, és továbbra is mindent meg fogunk tenni az ilyen, megtévesztésen alapuló szervezetek és szerveződések ellen.\n\nFontosnak tartjuk még megemlíteni, hogy létezik egy **Summoner's Cup** nevű magyar versenysorozat, amely valós, és szervezőit már többször is támogattuk. Ott természetesen semmilyen nevezési díj nincs.","replies":[{"poster":"Dædalus","date":"2015-02-20T12:12:29.769+0000","up_votes":2,"down_votes":0,"body":"**Röviden:** a verseny szervezőivel, a játékostámogatói osztállyal, és a Riotos versenyszervezői csapattal karöltve sikerült kinyomozni, mi történt. A verseny szervezésekor a szervezők több alapvető hibát is vétettek, és a versenyszervezői szabályzatot több ponton is megszegték. **Ebből kifolyólag a verseny megrendezését nem engedélyezzük.** A szervezőkkel felvéve a kapcsolatot azonban úgy tűnik, hogy a hibák nem rosszindulatból, hanem egyszerűen a szervezők tapasztalatlanságából eredtek. \n\nA versenyekkel és a Riot által felajánlott nyereményekkel való visszaélést mélyen elítéljük, azokat viszont minden erőnkkel szeretnénk támogatni, akik a játékosok számára különböző elfoglaltságokat, például versenyeket szerveznek. Ezért úgy döntöttünk, hogy bár a jelenlegi verseny megrendezését nem engedélyezzük, a szervezők ellen sem játékbeli, sem jogi lépéseket nem teszünk, és egy második esélyt adunk nekik. Mivel úgy ítéljük meg, hogy a hibák elsősorban a szervezők tapasztalatlanságból adódtak, továbbra is kapcsolatban maradunk velük, és segítünk nekik abban, hogy a következő versenyük megfelelő színvonalon, a szabályzat teljes betartásával kerüljön megszervezésre.\n\nMég egyszer: nagyra értékeljük azokat, akik a saját idejükből és energiájukból áldozva a játékosok számára bármilyen elfoglaltságot szerveznek, és továbbra is minden erővel támogatni fogjuk őket. Mindenképp szem előtt kell tartani azonban azt, hogy a különféle versenyek szervezésekor is be kell tartani bizonyos szabályokat. Mi azt szeretnénk, hogy a jövőben egyre több, jól megszervezett versenyen indulhassatok, ezért a jövőben létrehozunk egy kisokost a versenyek szervezéséhez, amely az összes szükséges lépést pontról pontra elmagyarázza, valamint a fenti verseny szervezőivel külön kapcsolatban maradunk, hogy a további versenyeik rendben megszervezésre kerüljenek.\n\nReméljük, a fenti lépésekkel 2015-ben egyre több nagyszerű, jól megszervezett versenyen lehet majd hentelni egymást Magyarországon. :)\n\nHajrá és köszi mindenkinek!","replies":[]},{"poster":"Hapoger","date":"2015-02-18T19:49:57.170+0000","up_votes":1,"down_votes":0,"body":"Jónapot kivánok!\n\nLevelem azért írom mivel félreértésben voltam eddig, hivatalosan szerettem volna intézni a versenyt feltett szándékomban volt teljes mértékben a gondmentes szabájszerű intézés. Elnézésüket kérem mindenkitől.Nem kívánok nehézséget okozni senkinek. Mégegyszer nagyon sajnálom a kellemetlenséget de mink csak szerettük volna egy élvezetes versenyt rendezni, a nyereményeket pedig teljes mértékben kiosztottuk volna.\nÜdvözlettel  Hapoger és mégegyszer sajnálom.","replies":[{"poster":"M4dr4c","date":"2015-02-18T23:04:30.727+0000","up_votes":6,"down_votes":0,"body":"Hát ezt elolvasva még kevésbé hiszek neked. ;)","replies":[{"poster":"orgencs","date":"2015-02-19T10:41:12.646+0000","up_votes":1,"down_votes":0,"body":"Mintha nem is magyar lenne az illető...:D","replies":[{"poster":"M4dr4c","date":"2015-02-19T11:39:35.641+0000","up_votes":2,"down_votes":0,"body":"Google translate volt az én első gondolatom is. De láttunk itt már magyarokat iszonyatos nyelvtannal és fogalmazással, szóval...","replies":[]}]}]}]},{"poster":"Dædalus","date":"2015-02-18T21:07:17.916+0000","up_votes":5,"down_votes":0,"body":"Kapcsolatban vagyunk a szervezőkkel, a következő napok folyamán további információk várhatóak a verseny kapcsán. Amíg ezek nem tisztázódnak, továbbra sem ajánljuk senkinek sem a versenyre való regisztrációt.\n\nAmint további információkkal rendelkezünk, megosztjuk veletek.","replies":[]},{"poster":"Tazsam","date":"2015-02-18T21:18:38.621+0000","up_votes":2,"down_votes":0,"body":"Ahogy megláttam a fórumon, hogy fizetős leszavaztam XD. Ha a RIOT támogat egy ilyen versenyt pláne ha fizetős akkor azt valahol PR-al is támogatni fogják, ha csak valaki ide ír a fórumra soha ne dőljetek be. Lehet, hogy a szándék valós volt de az, hogy hazugsággal indítottak és pénzt próbáltak vele szerezni kimeríti a csalás fogalmát és mint ilyen örüljenek ha a pert elkerülik. Az ha a végén megszervezik és kiosztják a nyereményt maximum enyhítő körülmény.","replies":[{"poster":"Enforc3r","date":"2015-02-18T21:36:40.331+0000","up_votes":2,"down_votes":0,"body":"Ha igaz is amit mondtak, hogy tényleg kiosztják a nyereményt, a Riot támogatás azért volt, hogy többen jelentkezzenek.","replies":[]},{"poster":"Zooty","date":"2015-02-18T21:23:28.891+0000","up_votes":2,"down_votes":0,"body":"Egyelőre annyi biztos, hogy mi nem támogatjuk az említett versenyt. Hogy ezen túl mi valós, arról semmit sem tudunk..\nDaedalus majd ír, hogyha többet kiderítettünk.","replies":[]}]},{"poster":"Dædalus","date":"2015-02-18T19:48:48.584+0000","up_votes":1,"down_votes":0,"body":"Skype-on vegyél fel inkább, légyszi, \"Riotdaedalus\".","replies":[{"poster":"Szabadkőműves","date":"2015-02-18T22:11:45.089+0000","up_votes":1,"down_votes":0,"body":"Heló\nKb 2 hete láttam én is egy ilyen hírdetést, valami románok szervezték, regisztrálni kelett volna az oldalukra 400 euró volt a fődij, azt hittem valós, ha legközelebb meglátok ilyent, akkor jelentem nektek.","replies":[]}]},{"poster":"Tazsam","date":"2015-02-18T21:30:41.185+0000","up_votes":1,"down_votes":0,"body":"Ha tudjátok, hogy nem támogatjátok ők meg azt állították, hogy a RIOT támogatja a versenyt akkor áll amit mondtam.","replies":[]},{"poster":"Pilnik","date":"2015-02-18T19:27:57.645+0000","up_votes":1,"down_votes":0,"body":"George facebookon felvettük veled a kapcsolatot, kérlek nézz rá. Köszönöm..","replies":[]}]}