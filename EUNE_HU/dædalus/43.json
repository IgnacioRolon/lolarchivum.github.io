{"poster":"Dædalus","date":"2014-04-22T06:38:38.450+0000","title":"Üdvözlünk mindenkit a League of Legends hivatalos magyar fórumában!","subforum":"Általános beszélgetés","up_votes":6,"down_votes":0,"body":"Sziasztok!\n\nNagy nap számunkra ez a mai, mivel hosszú hónapok munkája után végre eljutottunk oda, hogy mindenki számára elérhetővé tegyük a League of Legends magyar fordításának bétaverzióját! Nagy utat tettünk meg idáig a színfalak mögött: csak maga a játék és a honlap hosszabb lenne leírva, mint bármelyik Gyűrűk ura könyv; több, mint tízórányi hanganyagot vettünk fel, hogy hőseink magyar hangon szólaljanak meg; két hónapon keresztül több, mint 150 lelkes magyar játékossal teszteltük a fordítás alfaverzióját a PBE-n (innen is hatalmas köszi mindenkinek, aki segített), hogy végre eljussunk a mai naphoz!\n\nBár már mostantól is nagyon igyekezni fogunk, hogy a lehető legteljesebb legyen a League of Legends Magyarországon, ne feledjétek, ez még csak egy béta verzió, azaz egy tesztüzem. Amellett, hogy a játék már használható állapotban van, nem merném a nyakamat tenni arra, hogy minden tökéletes lesz -- vagy ha rátenném mégis, akkor tuti csattanna is rajta a Noxusi Guillotine egy szaftosat. A honlappal kapcsolatban szintén még több dolog hiányzik, hibás, vagy nem teljes (Barátok meghívása, LoL-vetítések, Médiaanyagok, stb.), de ezeket folyamatosan javítani fogjuk az elkövetkezendő pár hétben. A mostani történet lényege az, hogy **veletek, játékosokkal együtt szabjuk a League of Legends honosítását tökéletesre.** Szeretnénk titeket minél jobban bevonni ebbe az egészbe, mert úgy gondoljuk, a League legalább annyira a ti játékotok is, mint a miénk. Ebből kifolyólag, ha bármi problémát találtok, kérjük, könyörtelenül  írjátok meg nekünk a [Hibák a magyar verzióban](http://community.eune.leagueoflegends.com/hu/c/hibak-a-magyar-verzioban) fórumba, mi pedig rajta leszünk az ügyön, ahogy csak tudunk.\n\nA magyar verziót hivatalosan az EUNE szerveren támogatjuk. A fordításon kívül itt leszünk aktívak mi is a Riot részéről, és ide várható minden finomság, amit nektek, a magyar játékosoknak tervezünk az elkövetkezendőkben. Azoknak, akik nem az EUNE-n vannak, innen üzenem, hogy semmi gáz: egy ingyenes transzfert biztosítunk minden magyar játékosnak az EUNE-re, hogy senki se maradjon ki a jóból!\n\nA magyar honosítás csak az első lépés a részünkről. Ti, a magyar League of Legends közösség már eddig is eszméletlenek voltatok több fronton is (Teemo budapesti túrája, a 2. szezon világbajnoki döntő vetítése a Lurdyban), most pedig szeretnénk hivatalosan, a Riot Games részéről is megspékelni a dolgot kicsit, és támogatni titeket. A League of Legends egy csapatjáték, mi pedig azt szeretnénk, ha a magyar közösség egyetlen hatalmas, pozitív csapatként tartana össze.\n\nEgyelőre ennyi a részemről a történet :) Ha gondoljátok, vegyetek fel a játékban Riot Daedalus néven... közben Riot CéciDog pajtás is üzeni itt mögöttem serényen, hogy őt is!\n\nTalálkozunk a játékban, itt a fórumon, meg bárhol máshol. Addig is: GLHF, MAGYARORSZÁG!","replies":[{"poster":"AG Rayquaza","date":"2014-04-22T09:43:02.817+0000","up_votes":1,"down_votes":0,"body":"s az erdélyi magyarsággal milesz?:o3","replies":[{"poster":"AbodyHUN666","date":"2014-04-22T09:48:58.421+0000","up_votes":6,"down_votes":1,"body":"hát székelyesíteni kell a lolt tájszólással meg székelyviccekkel","replies":[{"poster":"AG Rayquaza","date":"2014-04-22T09:51:47.728+0000","up_votes":1,"down_votes":0,"body":"jajó. úgyértettem h az eventek stb nekünk is elérhetőek lesznek?","replies":[{"poster":"DannyT","date":"2014-04-22T12:31:12.430+0000","up_votes":1,"down_votes":0,"body":"Üdv! :)\n\nMilyen eseményekre gondolsz?","replies":[{"poster":"AG Rayquaza","date":"2014-04-22T12:39:11.243+0000","up_votes":1,"down_votes":0,"body":"\"ide várható minden finomság, amit nektek, a magyar játékosoknak tervezünk az elkövetkezendőkben.\"","replies":[{"poster":"DannyT","date":"2014-04-22T12:51:05.002+0000","up_votes":2,"down_votes":0,"body":"Lesz pár meglepi, igen. :)\n\nAhogy Daedalus is említette bejegyzésében, van egy program, mely meghatározza, hogy mely játékosok használják in-game a magyar nyelvet, tehát mely játékosok érdemlik majd ki ezeket a finomságokat. ;)\n\nHa a program mégsem működne, mindössze írni kell majd egy kérvényt a magyar Játékostámogatásnak, hogy magyar vagy. :)\n\nSenki sem fog kimaradni, ne aggódj! ;)","replies":[{"poster":"AG Rayquaza","date":"2014-04-22T13:23:23.150+0000","up_votes":1,"down_votes":0,"body":"Köszii..\nÉs a K.N. Kard annak a röviditése amire gondolok?\nMármint angolul B.F. és K.N. akkor ugye az amire gondolok?","replies":[{"poster":"DannyT","date":"2014-04-22T13:29:47.239+0000","up_votes":4,"down_votes":0,"body":":D Mindig kiszúrják a rejtett szójátékokat a játékosok. ;)\nIgen, majdnem az amire gondolsz: Kedves Néni Kard","replies":[]}]}]}]}]}]}]}]},{"poster":"MrKMaster","date":"2014-05-10T14:33:17.263+0000","up_votes":2,"down_votes":0,"body":"Köszönöm szépen, hogy megcsináltátok a Magyarítást nagyon szuper lett csak így tovább gratulálok :))","replies":[{"poster":"Dædalus","date":"2014-05-11T01:14:29.635+0000","up_votes":2,"down_votes":0,"body":"Köszönjük szépen, többek között az ilyen visszajelzésekért éri meg csinálni :)","replies":[]}]},{"poster":"Zsigi17","date":"2014-04-30T13:19:38.936+0000","up_votes":2,"down_votes":0,"body":"Sziasztok!\n\nNagyon örülök hogy megcsináltátok magyarra a League of Legend-et!\nMinden tök KIRÁLY! Nekem nagyon tetszik! Örülök hogy megértük ezt a napot is. Csak Így tovább ügyesen :)","replies":[{"poster":"Dædalus","date":"2014-05-11T01:12:29.592+0000","up_votes":2,"down_votes":0,"body":"Köszönjük szépen, neked pedig jó játékot!","replies":[]}]},{"poster":"TheMateotis","date":"2014-04-23T12:38:27.135+0000","up_votes":2,"down_votes":0,"body":"Imádom, egyszerűen imádom! Egyik napról a másikra teljesen máshogy néz ki és máshogy is beszél hozzád a játék.\n\nLegmélyebb tiszteletem mindenkinek, aki részt vett a munkában!","replies":[{"poster":"Dædalus","date":"2014-04-29T01:14:38.634+0000","up_votes":2,"down_votes":0,"body":"Köszönjük szépen, nagyon igyekeztünk, és igyekszünk továbbra is. Ha bármire van jobb ötleted, vagy hibát találsz, írj bátran!","replies":[]}]},{"poster":"nagykakas15","date":"2014-07-12T00:20:13.327+0000","up_votes":1,"down_votes":0,"body":"lehetne kalóz csomgatot össze állitani ha már volt maffia csomag{{champion:79}}","replies":[]},{"poster":"Korosifb","date":"2014-07-11T14:26:53.177+0000","up_votes":1,"down_votes":0,"body":"Mikor lesz regisztáricó pbe-re???","replies":[]},{"poster":"TreffJack","date":"2014-07-11T07:45:51.504+0000","up_votes":1,"down_votes":0,"body":"Sziasztok. Lehet nem ide tartozik de sajna nem tudom hol lehet ötletet adni. Ötlet: Csinálni kellne egy büntető division t. Pl: Ha vki Silver 2 division ban feed, afk, troll és kap reportot akkor 10 report után a büntető divisionba kerül, ha a büntető divisionban nyer 10 meccset és nem kap 10 nél több reportot akkor visszakerül silver 2 be. Előny: Nem kellene vizsgálni a reportokat, nem kellene bann olni senkit és a többieknek is jobb lenne a játék.Honor minuszolná a reportot, tehát 1 report-1 honor=0.","replies":[]},{"poster":"TreffJack","date":"2014-06-30T13:12:54.438+0000","up_votes":1,"down_votes":0,"body":"Hol lehet a hibákat jelezni a fejlesztőknek?\nPl.10 perc afk és 1 perc alatt behozza a lemaradást az afk.","replies":[{"poster":"VampVik","date":"2014-07-02T09:53:18.947+0000","up_votes":1,"down_votes":0,"body":"Az miért baj, hogy ha valaki afk volt (mert mondjuk összeomlott a kliense a töltő képernyő alatt) attól még van esélye visszajönni a játékba és a csapatának nem 4v5-ben kell végigvinnie a játékot valakivell aki 10 szintel van lemaradva és ezért mindenki onehit-eli?","replies":[{"poster":"TreffJack","date":"2014-07-11T07:13:31.835+0000","up_votes":1,"down_votes":0,"body":"Teljes mértékben eggyetlrtek, csak éppen elgurult a gyógyszerem :D","replies":[]}]}]},{"poster":"L3g3ndMast3ras","date":"2014-07-06T17:02:09.189+0000","up_votes":1,"down_votes":0,"body":"Sziasztok. Hogy lehet megváltoztatni a karakterom nevét?","replies":[{"poster":"iSPZ","date":"2014-07-06T18:14:03.408+0000","up_votes":1,"down_votes":0,"body":"A névváltoztatás RP vagy IP(HP) pontokba kerül. [Itt](https://support.leagueoflegends.com/entries/26456160-Id%C3%A9z%C5%91n%C3%A9v-GYIK#h1) részletesen leírják mit, hogyan kell csinálni és pontosan mi micsoda. (Amennyiben az oldal nem jelenne meg, jobb oldalt felül a nyelvet állítsd át magyarra!)","replies":[]}]},{"poster":"licktheclick","date":"2014-06-16T21:04:49.552+0000","up_votes":1,"down_votes":0,"body":"fainság","replies":[]},{"poster":"Rennxx","date":"2014-06-14T18:35:11.533+0000","up_votes":1,"down_votes":0,"body":"Sziasztok.\n\nHallodtam híreket miszerint a magyar LOLotosk kpnak egy skint. Az lenne a kérdésem, hogy mikor és mit kapunk? Ha nincs ilyen akkor nem szoltam.\n\nÉs gratulálok a fordító csapatnak mert nagyon jók lettek a szinkronok és a 2 hős bemutató is nagyon remekül sikerült. Mint pályakezdő Játék és animáció filmkészítő örömmel látom a magyarnyeelv úgymond visszatérését.\n\nElőre is köszi a választ.{{champion:201}}","replies":[]},{"poster":"AmstaffHJB","date":"2014-05-29T16:54:22.851+0000","up_votes":1,"down_votes":0,"body":"Mikor lesznek Magyar skinek ??? esetleg Betyár Thresh vagy pásztor Yasuo vagy kiktől lehet megkérdezni ezeket illetve ötletet adni ?","replies":[{"poster":"iSPZ","date":"2014-05-29T17:44:15.547+0000","up_votes":1,"down_votes":0,"body":"A [videóinterjúban](http://community.eune.leagueoflegends.com/hu/c/altalanos-beszelgetes/tBEmOHxN-magyar-skinek?comment=0000) megkapod a választ, az hogy mikor legyen titok, de nem kell sokat várni!","replies":[{"poster":"zrog","date":"2014-06-05T14:34:46.027+0000","up_votes":1,"down_votes":0,"body":"Legalább időpont lenne kitűzve vagy rejtett spoilerek, de valahogy a videón kívül nincs semmi infó.","replies":[{"poster":"The Feeder","date":"2014-06-13T14:17:42.541+0000","up_votes":1,"down_votes":0,"body":"én LoLFogalás döntőjére tippelek","replies":[]}]}]}]},{"poster":"IcemanKiller1000","date":"2014-06-10T18:01:02.803+0000","up_votes":1,"down_votes":0,"body":"Sziasztok lenne egy olyan kérdésem h a sok nem normális játékos nem lehetne valahogy kiszűrni mert ahogy látom hiba reportáljuk az ellenfelet vagy a játékos társainkat nem csináltok semmit velük nem érnek a reportok semmi a bannok se és az emberek unják nagyon azt h egy bizonyos diviziobol nem lehet kijutni mert egy vagy több afk vagy szándékot tápolás áldozata lesz egy esetleges jó játékos :/ javasolnám a drágalátos RIOT osoknak h nézzenek körül és Bronze játékosok csak bronze osokkal játszhassanak és azok ellen és silver játékos meg silveresek ellen és igy tovább szives válaszotokat megköszönöm!!!!!!!!!!!","replies":[{"poster":"iSPZ","date":"2014-06-10T19:20:35.834+0000","up_votes":1,"down_votes":0,"body":"Ha használnád a Törvényszéket biztos vagyok benne, hogy más lenne erről a véleményed. Igenis vannak kitiltott játékosok, megbüntetett idézők. Hidd el igenis ér valamit a mérkőzés végén ha jelented a nem megfelelő módon viselkedő játékost, meg fogja büntetni a Törvényszék, lehet előbb lehet utóbb de aki tényleg megérdemli az meg is kapja.\n\nNagy valószínűséggel azonos ligás játékosok játszanak egymással, az hogy ha egy pl. Silverben lévő játékosokhoz bedob egy Gold/Bronze játékost az vagy azért van mert nem jó az mmr, vagy nagyon jó az mmr az adott játékosnál.","replies":[{"poster":"VampVik","date":"2014-06-11T08:35:59.951+0000","up_votes":1,"down_votes":0,"body":"Ez érthető, csak akkor a divízió helyett miért nem az MMR-em látató a profilomon?","replies":[{"poster":"iSPZ","date":"2014-06-11T10:14:24.413+0000","up_votes":1,"down_votes":0,"body":"Mert ez \"rejtett\", nem értem ezzel miért lennél előbb, hogy azt látod, \"értelmetlen\" számokat.","replies":[{"poster":"VampVik","date":"2014-06-11T17:04:38.773+0000","up_votes":1,"down_votes":0,"body":"Mitől értelmetlen? Ez az MMR olyan mint a régi elo, nem? Legalábbis én így képzelem és ha jól tudom régen volt egy elo, ami jelölte, hogy milyen \"pro\" vagy és az alapján kaptál ellenfeleket, most van egy MMR ami ugyan ezt teszi, csak titkos, meg van egy divíziód, ami nem tudom, hogy mit jelöl, mert ezek szerint a tudásodat a titkos MMR őrzi és így kerülhet szembe a silveres a bronzal vagy golddal.\n\nU.I.: Egyébként nem kötözödni vagy sírni akarok. Elfogadom én így is a rendszert, csak így kissé olyan \"kifogás íze\" van az MMR-nek, amire a rendszer minden hibáját rá lehet fogni mert a működése úgy is titkos.","replies":[{"poster":"iSPZ","date":"2014-06-11T17:48:07.110+0000","up_votes":1,"down_votes":0,"body":"Nem arról van szó, hogy titkos a működése. Több a Riot-tól különálló oldalon is meglehet nézni ezt az adatot. Az határozza meg mégis melyik ligában, divízióban vagy, számok helyett kapsz szép \"emblémákat\" aztán az szerintem egy idézőnek bőven elég, ha nagyon akarja, akkor meg úgy is meg tudja nézni azt a bizonyos számot.\n\nMellesleg ha fejlődni akarunk, akkor nem pl. Arany-Arany játékkal lehet elérni a legtöbbet, hanem tegyük fel egy fentebbi ligából származó csapat ellen. Persze, ne Gyémánt játsszon Bronz ellen, de ha mondjuk 3-4 divízió, esetleg 1 liga különbség van, szerintem az bőven belefér, úgy tanul meg az ember játszani, nem úgy hogy mindig nyer, abból sokat nem tanul, de ha veszít, abból tanulhat! Rengetegszer van, hogy Ezüst 1 divízió, az ellenség közt van Arany 5, és hogy miért dob össze olyannal, az már \"nem sok\" különbség.","replies":[{"poster":"VampVik","date":"2014-06-11T22:41:44.834+0000","up_votes":1,"down_votes":0,"body":"Azt hiszem igazad van. Meggyőztél.","replies":[]}]}]}]}]}]}]},{"poster":"Khardil","date":"2014-05-29T07:34:15.725+0000","up_votes":1,"down_votes":0,"body":"Kedves fájlésztők!\n\nNem a magyar játékkal, hanem úgy alles írnék, csak a nemzetközi fórumon nem nagyon találi olyan topicot ahol váaszolgatnak a fejlesztők, vagy ahova ötletelni lehetne.\n\nSzóval az első felvetésem egyből ez, hogy csak én vagyok vak vagy tényleg nincs ötletelős fórum és ha nincs akkor miért? (Ha már a kommunikációnál tartunk)\n\nA másik és számomra fontosabb felvetés az az, hogy tegyék \"értékesebbé\" a nem-Idézők-Szurdokás játékokat, gondolok itt arra, hogy egy ARAM, Dominion, vagy TT meccsért nevetségesen alacsony IP-t illetve XP-t lehet kapni. Persze értem én, hogy rövidebbek, de a jutalmazás részről így olyan mintha nem is lennének. Ráadásul szvsz akármelyikhez nagyobb játéktudás, stratégia vagy rugalmasság kell mint a SR-hez. Tehát ezt is lehetne jobban értékelni (mondjuk az időarányos jutalmat megszorozni 1,25-tel) Azzal tisztában vagyok, hogy már most is eltér a jutalmazási rendszer, ami elméletileg orvosolni próbálja ezt a problémát, de szvsz nem sikerült. ;)\n\nSzóval ha lehetne valahol véleményezni, hozzászólni a fejesztéshez nekem ez lenne a két főbb tippem és úgy gondolom szinkronben is van a fejlesztési stratégiájukkal. \n\nui.: Bár lehet, hogy ha felemelik a jutalmakat SR-en kívül akkor sok béna játékos odacsődülne.{{item:3070}}","replies":[{"poster":"Dædalus","date":"2014-05-30T11:29:31.711+0000","up_votes":1,"down_votes":0,"body":"Hello Khardil!\n\nElőször is köszi az észrevételeket, én, mint nagy Twisted Treeline-os, személy szerint teljesen osztom, amit mondasz. Mielőtt a Riothoz kerültem volna, másfél évig csak ott játszottam a tesómmal remek meccseket, és én se értettem, mi az oka annak, hogy ennyire favorizálják az Idézők szurdokát.\n\nEnnek, mint megtudtam miután idekerültem, két oka van. Az egyik az, hogy az esportban a Szurdokot használják, aminek pontosan megvannak a paraméterei, és minden meccsen ugyanolyannak kell lennie -- de így van ez bármelyik másik sportágnál is. Fociban is van kispálya, meg 6v6, utcai foci, stb, de egyik sem lesz soha olyan nagy, mint a rendes, füves nagypályán játszott 11v11, mert egyszerűen az a hivatalos formája a dolognak. Ugyanez kosárlabdában, vízilabdában, vagy jéghokiban. A másik nagy érv az az, hogy bár focit 11v11-en nem sokan játszanak csak úgy, a League of Legendsben a játékosok elsöprő többsége a Szurdokon játszik, tehát ebből a szempontból is egyértelmű, hogy a hivatalos meccseknek ott kell menniük.\n\nEbből az indoklásból az következik, hogy hivatalos, Riot által szervezett nemzetközi ligákra vagy meccsekre a Szurdokon kívül nem nagyon lehet számítani. Ez viszont nem jelenti azt, hogy mi Magyarországon ne csinálhatnánk mondjuk egy 3v3 tornát hivatalosan a Riot színeiben, de ha lesz is, egyelőre biztos nem holnap lesz ilyen.\n\nAmi a jutalmakat illeti, pont az van, amit te is mondasz: időarányos a dolog, kb úgy van kiszámolva, hogy 5 óra Szurdokozással kb ugyanannyi IP-t és XP-t kapsz, mint 5 óra TT-vel.\n\nA nemzetközi javaslatokról: mi magyar Riotosok első sorban a magyar verzióra történő javaslatokhoz tudunk hozzászólni, mert ahhoz van meg a szakértelmünk. Egyéb, játékmenetbeli javaslatokat inkább az NA fórumba írjatok angolul, mert azt olvasgatják a fejlesztők.","replies":[]}]},{"poster":"Yago","date":"2014-05-21T12:47:18.983+0000","up_votes":1,"down_votes":0,"body":"Szép jónapot kivánok mélyen tisztelt riot games. Azt szeretném megkérdezni hogy ez a chat bann nem oldható fel amit kaptam az elmult napokba mások is kapták és ők sem értik,és csak azért kérdem mert ez megöli a csapat játékot kicsit. Előre köszönöm válaszukat.","replies":[{"poster":"iSPZ","date":"2014-05-21T14:02:24.291+0000","up_votes":1,"down_votes":0,"body":"Csak és kizárólag azok a játékosok kaptak akik \"kiérdemelték, valami szabályellenes dolgot csináltak\". Pontossabb információért egy [kérvényt](https://support.leagueoflegends.com/anonymous_requests/new) írhatsz, de feloldani nem fogják.","replies":[{"poster":"STYXII1337ER","date":"2014-05-28T09:32:47.064+0000","up_votes":1,"down_votes":0,"body":"Vagy a sok polák láma reportolta.. \nNagyon fer dolog....","replies":[{"poster":"Dædalus","date":"2014-05-28T11:47:52.179+0000","up_votes":1,"down_votes":0,"body":"Ha a Riot önkényesen dönt ezekről, az a baj, ha meg a közösség dönt ezekről, az is baj, mi?","replies":[{"poster":"STYXII1337ER","date":"2014-05-28T13:20:05.365+0000","up_votes":1,"down_votes":0,"body":"http://www.youtube.com/watch?v=86mcFm2-rxE \nSok szeretettel ajánlom neked ezt a Belga számot.\nHa polákkal játszok, az a baj.\nHa a polák reportol az is baj.\nha a Riot csinálna lengyel szervert na az nem lenne baj.","replies":[{"poster":"Dædalus","date":"2014-05-28T15:30:59.584+0000","up_votes":1,"down_votes":0,"body":"Igen, épp erre a számra gondoltam, amikor válaszoltam neked. ;)","replies":[]}]}]}]}]}]},{"poster":"GatyaRina","date":"2014-05-20T16:11:55.748+0000","up_votes":1,"down_votes":0,"body":"Szia Daedalus!\nA szinkron egész jó lett csak van egy pár erőszakos megoldás pl.: Ellenség PENTÁKILL.\nAmúgy semmi bajom nincs vele. Hallottam h a magyarok kapnak majd valami magyar skint.\nEnnek mi a valóságalapja? És tóvábbi sikereket!","replies":[]}]}