{"poster":"KillerSorakaMain","date":"2019-10-05T20:45:30.518+0000","title":"Lissandra - kedvcsináló","subforum":"Tippek és trükkök","up_votes":4,"down_votes":1,"body":"#Sziasztok, kedves Játékosok! :)\n\nSzeretnék egy kis kedvet adni Nektek ahhoz, hogy kipróbáljátok **Lissandát a Jégboszorkányt**. {{champion:127}} \nFő célom ezzel, hogy ne csak a tipikus mid-es hősöket láthassuk a játékban. ({{champion:238}} {{champion:55}} {{champion:105}} {{champion:84}} {{champion:157}})\n\n##Képességek rövid magyarázata:\n**P** - Lissandra közelében meghalt ellenfelek teste jéggé válik. A testek lassan mozognak, elsősorban az ellenséges hősök felé, akiket egy kis területen lassítanak is. Kis idő elteltével a testek ütnek egy nagyot ami a közeli ellenségeket megsebzi.\n\n**Q** - Lissandra a kiválasztott irányba eldob egy jégcsapot, aminek hatótávja nem valami hatalmas, de becsapódáskor az eltalált ellenfelet lelassítja valamint széttörik, ezzel a szilánkok még egy kis távolságot megtesznek és nagyobb területen sebeznek.\n\n**W** - Lissandra megfagyasztja maga körül a talajt és az ellenfeleket földbe gyökerezteti. Ez csak mozgásképtelenné teszi egy rövid időre az ellenfeleket, képességet és alaptámadást tudnak használni.\n\n**E** - Lissandra útnak indít egy fagyos karmot, amely viszonylag nagy távolságot tesz meg. Sebez, valamint újraaktiváláskor a karom aktuális helyéhez teleportál Lissanadra. Ha mozgásképtelen Lissandra, akkor nem tud a karomhoz teleportálni.\n\n**R** - Lissandra saját magán alkalmazva megcélozhatatlan és sebezhetetlen lesz valamint egy kis gyógyítást is kap, cserébe nem mozoghat. Ellenfélen alkalmazva teljesen megbénítja azt. Bárhogyan is használjuk a célpont körül megfagyassza a talajt, ezzel lassítja az ellenfeleket és meg is sebzi őket.\n\n##Játékstílus:\nLissandra eléggé sokoldalú hős. Lehet teljesen tanknak építeni, lehet csak varázserőt venni neki, de akár kombinálni is lehet ezt a kettőt.\n[1] Varázserő:\n- Ha csak varázserőt veszünk neki, akkor nagyon szépen sebez. Akár egy Q-val lesebezhetjük az ellenfél maximális életerejének felét.\n- Nagyon széles azon tárgyak listája, amelyek erre a fajta játékstílusra megfelelnek. Néhány példa: {{item:3285}} {{item:3151}} {{item:3089}} {{item:3157}} {{item:3020}} {{item:3165}} {{item:3135}} \n- Fontos, hogy ilyenkor jobban járunk, ha hátulról osztjuk ki a sebzést ugyanis eléggé törékenyek vagyunk. Ha mégis a csata közepén leszünk hirtelen, akkor védelemnek a Zhonya homokórája és a végső képességünket tudjuk használni.\n- Rúnából nagyon sok változat jó. Egészen az alap boszorkányságtól az Áramütésig.\n\n[2] Tank, kitartás, szívósság:\n- Ha sokáig szeretnénk élni és minden sebzést kivédeni, akkor nagyon keveset sebeznénk, ezért egy minimális varázserő szükséges, valamint a rúnában is a sebzésre oda kell figyelnünk.\n- Nehéz úgy felépíteni az eszközök listáját, hogy mindennel szemben erősek legyünk, így kompenzálni kell, melyik fenyegetés mennyire is fontos.\n- A legelső tárgy mindenféleképpen a Korok pálcája legyen, mert minden érték amit ad, nagyon jól jön a tankos Lissandránkhoz és sok idő míg feltöltődik. {{item:3027}} \n- További tárgyak az ellenfél és a csapat felállásához alkalmazkodnak. Ha az ellenfélnél van hős, amely főként az alaptámadásokból sebez, akkor egy Tolvajsurranó{{item:3047}} nélkülözhetetlen. Ha sok a kritikus csapás, akkor egy Randuin ómenje {{item:3143}}  is kapóra jön. Ha sok a varázssebzés, akkor egy Mélységi maszk {{item:3001}}, vagy akár egy Adaptív sisak {{item:3194}} is jól jöhet. A védelemhez rengeteg tárgy hozzájárul. Hogy a megfelelőket vásároljuk meg ismernünk kell ezeknek többségét.\n- A meccs eleje kicsit nehéz, a közepe nagyszerű, a vége változó.\n- Főként sebezgetésből, azaz folyamatos sebzésből tudunk kárt okozni az ellenfélnek. A játék közepe és vége felé főként csapattársainkat tudjuk segíteni az ellenfél lassításával és valamennyi sebzéssel. Ez nem azt jelenti, hogy támogatók lettünk, ugyanis a rúnának köszönthetően nagyon szépen sebzünk, azonban ha az ellenfélnek életlopása van, akkor lehetetlen, hogy 1v1-ből jól jöjjünk ki.\n- Rúna:\n*_Elszántsántság_\n\n* Utórengés\n* Rombolás\n* Kondicionálás\n* Burjánzás\n\n*_Uralom_\n\n* Alattomos támadás\n* A legnagyobb vadász\n\n*Bónusz értékek\n\n* Töltési idő csökkentés\n* Adaptív erő\n* Életerő\n\n\n##Összességében talán ennyi.\nRemélem kedvet adtam nektek egy kis fagyasztgatáshoz! :D\nHa kérdésetek lenne, írjatok hozzászólást! Nem ígérem, hogy azonnal válaszolok, de megpróbálom hamar.\nTovábbi jó játékot és kellemes szórakozást! Jah, a játék szar.... akkor csak kellemes szórakozást!  :)\n#[KSM]","replies":[]}