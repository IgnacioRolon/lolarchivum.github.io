{"poster":"BÜDÓSROMÁNERIK","date":"2014-07-27T02:00:34.645+0000","title":"Törvényszék","subforum":"Általános beszélgetés","up_votes":1,"down_votes":0,"body":"Figyelem a következő sorok humorérzék nélkül való megtekintése nem ajánlott!\n\nA töltőképernyőn van egy felirat, ami felhívja a játékosok figyelmét arra, hogy a Törvényszék több százezer játékos modorán szelídített az elmúlt év során. Mivel napi szinten van +10 ember a fórumon aki, értetlenkedve áll a szituáció előtt, miszerint le sem járt az előző chat-banja, máris megkapta a következőt, ezért javasolnám a szóban forgó mondat módosítását a töltőképernyőn a következőknek megfelelően:\n\nA \"... modorán szelídített\" kifejezés helyett szerepelhetne mondjuk az, hogy \"... hallgattatott el örökre!\". A \"modorán szelídített\" kifejezés a tapasztalatok tükrében egyenértékű egy politikai-jellegű csúsztatással. Igaz, hogy több százezer ember nem káromkodik már a játékban, azt leszámítva, hogy ennek nem a modorváltozás az oka, hanem az, hogy nemes egyserűséggel nem tud beszélni a játékban.\n\nRemélem világos az, hogy ez a leheletnyi apróság a Törvényszéket teljesen más színben tünteti fel. Szép eredmény, hogy százezreket sikerült kitiltani a chat-ről. Tényleg! A probléma csak az, hogy jogtalanul, és spirálszerűen működik a dolog, és aki egyszer belekerül, az onnan sohasem mászik ki. A törvényszék sem az emberek modorát változtatja meg a büntetéssel, hanem egyszerűen befogja az emberek száját - végleg. Ezt sikernek feltüntetni, úgy, hogy a törvényszék százezrek modorán szelídített... Ez abszurd, és nevetséges. Én sem hittem el, hogy ilyen létezik, amíg nem tapasztaltam.\n\nArról nem is beszélve, hogyha kölyköknek például a report gombban testesül meg a védekező-mechanizmusuk: Ha a játék során kritika éri őket, akkor teljesen mindegy a megfogalmazás módja, elégtételt vesz azzal, hogy reportol, negatív hozzáállással, vagy sértegetéssel... És a kis jellemtelen kölykök már csak azért is ezt választják, mert tudják, hogy ez után büntetnek is. Én még senkitől sem hallottam, hogy valaki mondjuk több divízióval, vagy esetleg egy tierrel lejebb került volna, mert Gyakorlatlanként reportolják. Az ellenséges csapat segítésének sincs semmi következménye...\n\nTulajdonképpen, a játékban elkövetett hibás döntésekért senki sem tartozik felelősséggel. Viszont amint egy csapattárs szóbahoz egy elkövetett hibát, azonnal támadási felületet ad a \"negatív hozzáállás\" illetve a \"sértegetés\" reportoknak.\n\nPéldául: Ace, elvisszük baront, semmi jelentősége, hogy smite-olom vagy sem, hiszen minden ellenfél hallott. Amikor nekem jegyzik meg, hogy elrontottam a smite-ot, akkor én tudom helyén kezelni a dolgot, mert attól függetlenül, hogy miénk lett baron, attól még lehet, hogy a következő alkalommal, ha nem figyelek és rosszul smiteolok, akkor végzetes hibát ejtek. Ha sorozatosan elvétem a smiteot, reportolnak gyakorlatlanként, semmi következménye nincsen... Viszont, ha legközelebb én ugyanezt egy  kölyöknek teszem szóvá (a smite-ot), akkor a taknyos egyből, reportolgatni kezd, hogy \"mit képzelnek ezek, hogy megmondják nekem, hogy mikor meg hogyan smiteoljak - EZ SÉRTŐ RÁM NÉZVE\". .... .... Végül ki fog büntetést kapni?!... Hát persze, hogy az, aki felhívja a figyelmet egy hibára, és nem az, aki elköveti.\n\nSzámtalanszor játszom olyan emberekkel, akiknél sokkal jobbakkal találkoztam alacsonyabb divíziókban, és amikor gyakorlatlanként jelentem, semmi sem történik... ő jelent engem negatívnak, vagy sértőnek, aztán köszön a chat-ban szia. Amúgy ha az ember nem találkozna gyakorlatlan társakkal, akkor nem lenne ez az egész. \nHa az ember nem találkozna olyannal aki mondjuk rankeden játszik életében először vayne-nel -, akkor nem kellene megalázó módon tanácsokat osztogatni a first time vayne-nek, aki a kritikát nem bírva reportolgat, arra fittyet-hányva, hogy az ő bénázása 4 másik ember játékát rontja el; hogy normális ember, nem rankeden próbál ki egy karaktert először..\n\n**A rendszer kiszolgálja az öntörvényű, kényeskedő, és a szintjükhöz nem illő játékosokat. Teljesen mindegy, hogy valaki építő jelleggel, vagy offenzívan  szól valakihez, ugyanúgy büntetést kap, mert aki meg bénázik, az meg röhögve vesz elégtételt a kritikáért egy-egy reporttal, és utána meg értetlenkedik a fórumon, hogy miért silver még mindig.** Remélem ezzel az írással sikerült ráreflektálnom olyan emberi tényezőkre, amik megmutatják, hogy az elméletben jól működő törvényszék a gyakorlatban miért van bukásra ítélve. \n\n*Akik építenék ezt a játékot, azok elhallgattatnak, akik bomlasztanak azok meg méltatva vannak.*","replies":[{"poster":"Casca","date":"2016-12-05T22:14:56.299+0000","up_votes":1,"down_votes":0,"body":"Teljesen egyszerű a gyógyszer erre a rendszerre, admin kell és a report rendszer eltörlése, ennyi az egész ha valóban olyan súlyú a probléma hogy jelenteni kell, akkor kell egy fórum mint ez, ha bütetve lett a játékos átrakni a rendezett ügyekhez, ha pedig nem követett szabály sértést akkor is. A rankeded meg csak akkor engedném meg játszani ha volt 500 normal game mindenkinek, meglehetne ez normálisan is csinálni csak úgy skinek meg champek kellenek hogy piac képesek tudjanak maradni, ennek a rendeszernek a gyökeres javításához pedig idő és energia kéne felejtsék el a meccs utáni reportokat mindig van egy bűnbak...","replies":[]},{"poster":"l3ullet","date":"2014-07-27T23:12:11.153+0000","up_votes":1,"down_votes":0,"body":"Ezzel van pár gond.. Elösször is jelenleg nincs törvényszék. Másodszor a rendszer vissza nézi az összes chat beszélgetést (akár több hónapra vissza menőleg is) és ezért eshet meg h 1 büdös szót se szólsz játékokba már 2-3 hete és mégis kapsz egy kis \"pihenőt\". Jah és off language-ért és negative attitude-ért ha reportolnak akk az a report addig nem is lessz feldolgozva míg meg nem csinálják a törvényszéket újra. (ezek az infók az angol nyelvű fórumról vannak)","replies":[{"poster":"BÜDÓSROMÁNERIK","date":"2014-07-28T00:03:43.558+0000","up_votes":1,"down_votes":0,"body":"(First of all: annak ellenére, hogy nincs törvényszék, 2 büntetést kaptam az elmúlt 3 napban)\n\nTöbb, mint életszerű az, hogy ha elkövetek valamit, akkor - előbb vagy utóbb - utolér a végzetem (mert ugye ülhet valaki egy betörésért 4 évvel később is). Ez a való életben is így van, és többek között ezért is törvénytisztelő állampolgár a többség. A különbség az, hogy itt gyerekek is ítélkezhetnek. Hab a tortán, hogy vonzó számukra a hatalom, amivel a törvényszék felruházza őket - ezt remélem nem kell kifejtenem, hogy érthetővé váljon. \n\nMindezen felül nem értek egyet azzal sem, hogy egy büntetést követően nincs \"tiszta lap\". Kap valaki egy büntetést - tegyük fel 30 játékra szóló chat-tiltást. Ha ez a 30 játék alatt tényleg megtanul visszafogottabban kommunikálni, akkor nem jogos egy további 30 játékra szóló eltiltást adni neki azért, mert az 1. eltiltása előtt volt még a rovásán. Hiszen csak az 1. eltiltása utáni kommunikációja alapján dönthetjük el, hogy hatással volt-e rá a \"szelídítés\". Vagy akkor csináljuk azt, hogy az év első 9 hónapjában mindenki azt mondd amit akar, aztán október-november-decemberben, meg mindenki pihen - mert így kicsit átalány-díjasnak tűnik a rendszer. \n\nRemélem érezhető az, hogy itt nem rablók, gyilkosok, és betörők vannak, akik mellett nem szívesen mész el az utcán, vagy akik miatt nem engeded le a gyereked egyedül a játszótérre. Igaz a büntetés sem az, mint az említett bűnözők esetében, viszont még így is messze felülmúlja a realitást, annak tükrében, hogy bárkit, bármikor, bármiért el lehet ítélni, és egy kölyök is megnyomhatja a gombot, ami éppen elvesz tőled 30 játékot.","replies":[{"poster":"l3ullet","date":"2014-07-28T20:55:01.988+0000","up_votes":1,"down_votes":0,"body":"Pedig ez tény jelenleg nincs törvényszék. Helyette van most egy átmeneti automata rendszer (ami szerintem sokkal szigorúbb mint amúgy a \"gyerekek\"). És az írásod alapján szerintem nem látod át hogyan műlködik a törvényszék. A törvényszékre millió bejelentés érkezik és kb esélytelen h akár még csak 1 barátod nevét is viszont lásd. De ha még így is lenne akkor se lenne sok befolyásod úgymond arra h pl mit kapna, mert nagyon sok ember szavaz h ki bűnös és ki nem. Egy gyerek meg nem hinném h ezzel \"pazarolná\" az idejét, mert enyhén unalmas az egész.\n\n\"Mindezen felül nem értek egyet azzal sem, hogy egy büntetést követően nincs \"tiszta lap\". Kap valaki egy büntetést - tegyük fel 30 játékra szóló chat-tiltást. Ha ez a 30 játék alatt tényleg megtanul visszafogottabban kommunikálni, akkor nem jogos egy további 30 játékra szóló eltiltást adni neki azért, mert az 1. eltiltása előtt volt még a rovásán.\" ---> ebben viszont igazad van. szerintem is baromság, de ez csak átmeneti rendszer asszem 1-2 hónapra tervezték ahhoz képest már megy egy jó ideje..\n\nJah és még annyit h ha véletlenül a Törvényszék 5 évesei el is itélnek akár ártatlanul akkor írsz supportra ott átnézik a rendes rito emberkék és ha tényleg nem csináltál semmit akk intézkednek.\n\nszerk.: Én is törvényszékeztem egy keveset még régebben és elhiheted 95% ban olyan itélet van amilyennek lennie kell. Nem tudom hány reportot néztem át de biztos h 100 felett és abból 1-2vel nem értettem csak egyet.","replies":[{"poster":"BÜDÓSROMÁNERIK","date":"2014-07-28T22:38:21.491+0000","up_votes":1,"down_votes":0,"body":"Közben a Supporttal folytattam eszmecserét és nagyjából kirajzolódott, *hogyan is működik most a rendszer*?! Ezúton szeretném ezt megosztani a nagyérdeművel, a lényegre szorítkozva:\n   \nAmikor felfüggesztették a törvényszék működését a fejlesztések miatt, akkor lezárták az addigi \"eredményeket\". Mivel - ahogy Te is írtad - tetemes mennyiségű adatot kellene feldolgozni és gyorsan, így radikálisabb eszközökhöz kellett nyúlni. Mivel kapacitás nincs ekkora adathalmaz feldolgozására, így egy kicsit megváltozott a kiértékelés módja. Ha jól olvastam a sorok között, akkor a helyzet jelenleg az, hogy nem vizsgálják az eseteket külön-külön, hanem a reportok mennyiségét veszik alapul. A nagy számok törvénye értelmében, ha valakit sokszor jelentenek, akkor annak feltehetőleg van alapja. Így a kitiltások jelenleg a reportok számának függvényében - és a lejátszott meccsek arányában - törtnéik.\n \n** Miért sorozatosak a büntetések ?!** \n\n*A válasz:*\n\n Szögezzük le, most az elején, hogy a büntetést, büntetés fog követni! Mindjárt világos lesz miért... A büntetés kezdetben - például - 15 meccses chat-eltiltás. Amennyiben ez a 15 meccs alatt a reportok aránya csökken, a játékos további büntetése is csökkenni fog, és a 15 meccs után, már csak 12 meccses eltiltást fog kapni. Ha a 12 meccs alatt továbbra is csökken a reportok aránya, akkor a 12 meccs után (összesen eddig 27 meccs után), továbbra is bűnhődni fog, viszont már csak további 8 meccsen keresztül, aztán már csak 4... és így tovább amíg el nem fogy. Ha a játékos az 1. büntetés követően sem mutat javuló tendenciát, akkor az első 15 meccses büntetést, további 20 meccses büntetés fog követni... és így tovább.\n\nHa tehát valaki egyre több büntit kap, akkor továbbra sem javul a rendszer szemében, és egyre több, és több büntit fog kapni. Ha viszont valaki javul, akkor egyre kevesebbet - de kapni fog.\n\n*Ezért van az, hogy lejár a bünti, és már kapod is a következőt.*\n\nFelülvizsgálni nem fogják, és törölni sem áll módjukban a már kiosztott büntetéseket, és elvileg a büntetés megkezdésétől már nem számít a múltad. A múlt fényében kapod meg az első büntetésed, és utána már csak a büntetés alatti magatartás a mérvadó.\n\n(Egyrészt örömömre szolgálna, ha egy Riot illetékes ezt megerősítené vagy korrigálná. Másrészt, ha ez megtörtént akkor ha nincs a moderátorok ellenére, akkor ezt az írásomat egy külön topicba emelném)","replies":[]}]}]}]},{"poster":"The Feeder","date":"2014-07-27T11:10:02.755+0000","up_votes":1,"down_votes":0,"body":"Ha valakinek építő jellegű kritikát adsz a megfelelő formában, akkor tök mindegy, hogy reportol-e, mert nem fognak elítélni téged. Nem a reportok száma dönt egy chat restriction-nél, hanem az, hogy miket írtál, végignézik a chat-et.","replies":[{"poster":"BÜDÓSROMÁNERIK","date":"2014-07-27T23:40:25.023+0000","up_votes":1,"down_votes":0,"body":"Ez ismét az elmélet, gyakorlatban egy ( PÉLDÁUL: ) lengyel pihenőre fog küldeni, ha látja, hogy egy lengyel reportolt - ha igaza van, ha nincs, akkor is. Ez ismét az elmélet és gyakorlat közti különbség, mert az emberek már csak ilyenek. Nem a lengyeleken van a hangsúly, hanem azon, ha *honfitársad felett kell ítélkezned*.","replies":[{"poster":"M4dr4c","date":"2014-07-27T23:55:57.037+0000","up_votes":1,"down_votes":0,"body":"Hát nem tudom, ha vki troll lehet tőlem magyar akkor is rányomok a punishra, sőt még szégyenkezek is mellé, hogy ez is onnan van mint én. És vki lehet tőlem akárhonnan, ha látom, hogy ő épp hogy kulturáltan próbálta elrendezni a dolgokat és a reportoló a troll akkor forgive megy neki.","replies":[{"poster":"BÜDÓSROMÁNERIK","date":"2014-07-28T00:20:15.855+0000","up_votes":1,"down_votes":0,"body":"Elméletben mindenki így cselekszik, erre épül a törvényszék. Viszont tudjuk, hogy gyakorlatban bárki bármilyen döntést hozhat, önkényűen. Erre a törvényszék azzal válaszolt, hogy többségi döntés szükséges. 10 emberből ha 6 forgivere nyom, akkor nincs semmi, ha legalább 6 punishra, akkor meg visszhall'! Viszont torzítja a képet, ha egy vagy akár több deviáns (wow deszépenmondtam) egyed döntése is számításba kerül. Ezzel csupán azt akartam mondani, hogy nincs semmiféle rosta... Ha már az életszerűségre törekvésnél tartottunk az előbb, akkor had hozzak egy példát: ennyiből a törvényszék szerint bárki lehetne rendőr... {{item:3070}} ","replies":[{"poster":"M4dr4c","date":"2014-07-28T00:44:28.171+0000","up_votes":1,"down_votes":0,"body":"Bárki lehetne rendőr, de bírságot csak akkor szabhatna ki, ha az őrs nagy része egyetért. :D","replies":[]}]}]}]}]},{"poster":"M4dr4c","date":"2014-07-27T21:27:03.180+0000","up_votes":1,"down_votes":0,"body":"Ráadásul a chat restriction egy időleges megoldás, míg nem jön vissza a tribunal. Mivel épp átdolgozzák.","replies":[{"poster":"BÜDÓSROMÁNERIK","date":"2014-07-27T23:46:46.684+0000","up_votes":1,"down_votes":0,"body":"Remélem olvasgatják a fórumbejegyzéseimet :) szerintem sok értékes ötlet akad köztük.","replies":[]}]}]}