{"poster":"Trisee","date":"2019-01-28T11:59:28.827+0000","title":"III. Ranked | Mikor kezdjek el Rankedezni?","subforum":"Tippek és trükkök","up_votes":2,"down_votes":0,"body":"Azon kérdések egyike a jelenlegi, ami minden újonnan érkező játékosban felmerül amint beleássa magát a játék világába és ezt természetesen mindig egy negatív hullám kíséri a következő mondatokkal:\r\n\r\n- Jól el*asztam a besorolómat\r\n- Gyenge játékosokat kaptam\r\n- Tiszta sz*r az egész rendszer\r\n- Innen nincs kiút\r\n- Rossz a csapatom\r\n\r\nEzeket a kijelentéseket napestig sorolhatnám, soha nem fogyna el! **Ahhoz, hogy ezt megelőzd és ne legyenek hasonló tapasztalataid vagy kijelentéseid, olvasd át figyelmesen és rögzítsd fejben a továbbiakat.**\r\n\r\nA League of Legends játékosok 60-70%-a kizárólag a rangsorolt játékok miatt szereti a játékot, ami nem meglepő mert a LoL versenyjáték. Gyakori hibaként vélem felfedezni, hogy az újonnan, de még a csekély tapasztalattal rendelkező játékosok is beleesnek abba a hibába, hogy túlzottan hamar vágnak bele a játék mélyébe, ami egy totálisan negatív játékost formál és ez megkeseríti mind a közösséget, mind magát a játékost. Pontról pontra veszem az általános hibákat és saját tapasztalataim alapját egy útmutatót állítok össze:\r\n___\r\n\r\n**1. Kevés játékismeret:**\r\n\r\nNe kezdd el a Rankedet 5% játékismerettel (ez körülbelül száz - kétszáz meccsnek felel meg). Hidd el, bármennyire érzed jónak magad, bármennyire 20/0-ás statisztikát produkálsz egyes Vak Módos mérkőzésen, ez a szám sajnos irdatlan kevés ahhoz, hogy kellőképp felkészült legyél a Rangsorolt játékokra. A Rankeden mindenki (legalábbis nagy számban) legjobb és legerősebb tudása szerint játszik valamint számtalan smurf* is megfordul a kisebb szinteken. Ha szeretnél egy tökéletes vagy közel tökéletes besorolót játszani valamint a későbbiekben egy erős és masszív játékossá válni a következő aranyszabályokat tisztázd és tudatosítsd magadban:\r\n\r\n- összes hős ismerete, rúnák ismerete és ezek felépítési szokásai\r\n- counter pick* ismeretek\r\n- match up* ismeretek\r\n- játékban használatos [rövidítések](https://boards.eune.leagueoflegends.com/hu/c/altalanos-beszelgetes/Zu6EMl14-jatekban-hasznalt-kifejezesek-roviditesek) ismerete\r\n- általános és közismert stratégiák alapismerete\r\n- magabiztos játék (sávonként legalább 3 hőssel)\r\n- rendelkezésre álló 40 hős\r\n- sáv alapismeretek\r\n- önkontroll, nyugalom, kitartóság, csapatszellem\r\n- felejtsd el a surrender* gomb ismeretét (ez csak egy hiba, amit még nem javítottak a játékban)\r\n\r\n**2. Önfejlesztés, hibák:**\r\n\r\nA korábban összeírt [alapok](https://boards.eune.leagueoflegends.com/hu/c/altalanos-beszelgetes/5M6xG9HB-ii-ranked-alapok-aos-beaallautaasok) ismeretének hiánya egy negatív benyomást eredményezhet bárkiben. Ezért ismételten kihangsúlyozom, nélkülözhetetlen része a sikeres meccseknek. A folyamatos fejlődés a legfontosabb része a játéknak, így tudsz előre haladni és jobbá válni, ehhez viszont elengedhetetlenek a hibák.\r\n\r\nHibákat mindenkit vét, én, te sőt még a profi játékosok is. A magas és alacsony divíziós játékost nem az ejtett hibák száma különbözteti meg, hanem azok észrevétele és korrigálása. Fontos, hogy észrevedd a hibáid és a jövőben javíts azokon, ezért elengedhetetlen a játék alapismeret. Ha nem ismered eléggé az alapokat, nem tudod, hogy a hibákat hol és mikor keresd. Fejleszd önmagad, írd össze egy papírra azokat a dolgokat, lépéseket amiben hibáztál és a következő meccsen olvasd át míg tölt a mérkőzés valamint mindenképp javíts azokon.\r\n\r\n**3. Egyéni játékstílus:**\r\n\r\nAlakíts ki egy saját, személyre szabott egyedi játékstílust. Ne próbálj minden meccsen, sőt egy meccsen sem outplayezni*. Ne akarj másokhoz hasonlítani, persze, legyen példaképed, de erről a későbbiekben beszélünk majd. Mindenkinek megvan a maga játékstílusa és ezt neked is ki kell alakítanod magadban. Minden ember más és a legtöbb (Hála Istennek) utánozhatatlan. Az egyéni játékstílus teljes mértékben előnyt formál, magabiztosságot és kiismerhetetlenséget ad játék bármelyik szakaszában.\r\n\r\n\r\n**Összefoglaló:**\r\n\r\nAkkor vágj bele a rangsorolt játékokba, ha a fent leírtakat teljes mértékben elsajátítottad és rutinszerűen kivitelezed, ismered. Természetesen enélkül is próbálkozhatsz, de nem tanácsos. A nagy számban elbukott mérkőzések rossz statisztikát eredményeznek a rendszerben, így a későbbiekben (ha már sokkal jobb játékosok leszel), rengeteg meccset kell ahhoz játszanod, hogy feljebb kerülj! A továbbiakban a fent említettek ismeretek mindegyikét külön külön témára bontom, így lesz lehetőséged ezekkel megismerkedni és elsajátítani azokat.\r\n\r\nKöszönöm, hogy elolvastad.\r\nHasznos tanulást a továbbiakban!\r\n\r\nF.T. {{champion:103}} \r\n\r\n___\r\n\r\n**Idegen szavak jelentése:**\r\n\r\n*Smurf = Törpe (Magasabb divíziós játékos úgynevezett törpe fiókkal)\r\n\r\n*Counter pick = Ellenválasztás (Erősebb hősválasztás az ellenfél hőse ellen)\r\n\r\n*Match up = \r\n\r\n*Surrender = Megadás (A jelenleg mérkőzés feladása)\r\n\r\n*Outplay = Kijátszás (Az ellenfél játékos átverése, kijátszása trükkökkel, kombinációkkal)\r\n\r\n*Match up = Sportmérkőzés - azt hiszem ez a magyar megfelelője (Az ellenfél hőse és saját hősöd között folytatott párharc előnyeinek és hátrányai ismerete)","replies":[{"poster":"LightOnHorizon","date":"2019-02-25T19:19:13.409+0000","up_votes":1,"down_votes":0,"body":"Szia!\n\nElőször is köszi szépen az irományokat! Én kezdő vagyok és nagyon hasznosnak találom őket. Bár a rankedtől olyan messze vagyok perpill, mint ide Mekka. Nekem annyi lenne a kérdésem, hogy tudsz olyan oldalt ajánlani, ami viszonylag reálisan összefoglalja a counterpick-eket? Mert többet is találtam, de sok esetben ellentmondanak egymásnak. Ma pl. topon Mundoztam és Pantheon úgy össze-vissza vert, mint a fenét. Egyszerűen a közelébe se tudtam menni, mert azon nyomban leszedte a hp-mat. Farmolni se tudtam emiatt, csak a torony alatt ímmel-ámmal. Szóval tök jó lenne tudni, hogy mire milyen lapot érdemes húzni. \n\nElőre is köszi a választ!","replies":[]},{"poster":"Csipáska","date":"2019-02-17T15:44:37.824+0000","up_votes":1,"down_votes":0,"body":"Ha az is \"kifogásnak\" számít, hogy ellenem lvl 150+-os mmr-es játékosok vannak egy csapatban (3-3+)! Nálam meg én vagyok a legmagasabb a lvl 60-mal! (Ranked-on ez csak eddigi 8 meccsemből 1x volt normális sorsolás) Akkor elnézést! De számomra egy igazságtalan játék ilyen téren! Röviden! Egy hatalmas játékos állománnyal rendelkező játék hatalmas hibákkal tele!","replies":[]},{"poster":"Nines Hutz","date":"2019-01-28T19:54:49.628+0000","up_votes":1,"down_votes":0,"body":"Match up = Felállás\n\nPéldamondat: 1. A jelenlegi meccsen a felső ösvény részről Renekton kontra Darius a felállás.\n2. Zeddel játszom Kayle ellen, ebben a felállásban visszafogottan játszom, amíg előnyt nem szerzek.","replies":[{"poster":"Trisee","date":"2019-01-29T04:59:38.742+0000","up_votes":1,"down_votes":0,"body":"Nem is tudom, hogy gondolhattam a sportmérkőzésre. Talán mert az internetes böngészők képtelen jól fordítani.\nKöszönöm a javítást!","replies":[]}]}]}