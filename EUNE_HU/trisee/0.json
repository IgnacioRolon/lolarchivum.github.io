{"poster":"Trisee","date":"2019-01-27T16:17:25.506+0000","title":"I. Ranked | Bevezető","subforum":"Általános beszélgetés","up_votes":4,"down_votes":0,"body":"Üdvözöllek!\r\n\r\nLassan második éve gondolkozom azon, hogy mi hasznát vehetném az eddigi eltöltött éveknek az Idézők Szurdokában. Hónapokkal ezelőtt jött a gondolat, hogy elindítok egy YouTube csatornát, ahol megosztom videóformában a tudásomat globális szinten. Sajnos az ötlettel igen gyorsan felhagytam különböző hibák felfedezéskor: \r\n\r\n- Számtalan YouTube csatorna van hasonló tematikával és majmolni nem szeretek\r\n- Nincs a tulajdonomban kellő mennyiségű és minőségű technikai felszerelés illetve pénzt nem is szeretnék erre költeni\r\n- Se kedvem, se időm nincs annyi, hogy egy konkrétan kiépített marketing és reklámtervvel elindítsam a célközönségem irányába\r\n\r\nÍgy marad a hagyományos és korábban is jól bevált blogalapú írásforma. Ezt mindenképp szerettem volna tisztázni, mielőtt javaslatokat kapok arra, hogy ezt inkább videó formában érdemesebb csinálni. (Igen, meglehet)\r\n\r\nKissé szürreális, hogy erről a fiókról indítottam el  a \"blogomat\" ugyanis 2016-ban végleges kitiltást kaptam rá a kiváló magaviseletemért és sportszerűségemért. {{sticker:sg-ahri-2}}\r\n\r\nDe, mint mindennek ennek is megvan a maga formációja és oka, hogy  miért is egy halálra ítélt fiókról írok? \r\nA válasz egyszerű: Ott fejezem be, ahol elkezdtem!\r\n\r\nAz említett hét év alatt rengeteg tapasztalatot, információt, trükköt és játékbeli tudást halmoztam fel, aminek köszönhetően egy erőteljes, magabiztos és masszív magas divíziós játékos lett belőlem. A jó öreg mondás szerint, mindennek két oldala van: Számtalan lejátszott meccs és milliónyi megölt minion után, egyszerűen meguntam a League of Legends-szet és itt az ideje, hogy szakítsunk. \r\n\r\nCélom, hogy a saját személyes beszámolóimat, véleményeimet valamint tapasztalataimat felhasználva segítsek mindazoknak, akik a jövő növendékei az Idézők Szurdokában, akik fejlődni szeretnének, akiknek a játék nem csak egy játék valamint szeretném megosztani az én személyesen történetem is.\r\n\r\n**A félreértések elkerülése érdekében:\r\n**\r\n\r\nAhogy korábban említettem, kizárólag a saját tapasztalataimon alapuló tudásomra támaszkodom és részekre felosztott segítségnyújtó témákat hozok létre, amiben bármikor előfordulhat hiba vagy ellenvetés. Én eszerint játszottam, eszerint haladtam és eszerint jutottam oda, ahova. Döntse el mindenki maga, hogy hasznosak-e a tanácsaim vagy sem!?\r\n\r\n A fórumot tanulmányozva láttam, hogy korábban is voltak hasonló kezdeményezések: - a másolás elkerülése érdekében fokozottan fogok ügyelni arra, hogy ne legyen témaismétlés, de egyes cikkekre ráfér egy frissítés (kérlek ennek tudatában olvasd minden alkalommal)!\r\n\r\nA véleményt, kritikát, építőkritikát, beszólást, káromkodást és utálkozást, de a pozitív hozzászólásokat is szívesen fogadom. Nem igazán szeretnék semmire sem reagálni. Nem azért mert nagyképű vagyok vagy túl gyenge személyiség ahhoz, hogy ne válaszoljak. Azt a kevés időt, amit munka mellett beáldozok erre, azt effektíven szeretném csinálni, ettől független mindent elolvasok majd és egyes hozzászólásokra reagálok is.\r\n\r\nJelenlegi koncepcióm szerint hetente kettő vagy három témát szeretnék létrehozni, amiket jól átgondolva, kidolgozva és összefoglaltan publikálok. Ha lesz rá igény, ha nem lesz rá igény, bármitől függetlenül mindenképp megtalálható lesz itt fórumon az összes kidolgozott és összefoglalt írásom, amennyiben az adminisztrátorok vagy a Riot nem törli! Ezzel a legfőbb célom, hogy letudjam zárni a League of Legends-szel kapcsolatos éveimet valamint az eddig eltöltött idő semmiféleképpen ne menjen kárba.\r\n\r\nKöszönöm, hogy elolvastad!\r\nHasznos tanulást a továbbiakban, ha felkeltettem ezzel a rövid  bevezetővel a figyelmed.\r\n\r\nF.T. {{champion:103}}","replies":[{"poster":"Brownie Senpai","date":"2019-02-07T14:39:14.091+0000","up_votes":1,"down_votes":0,"body":"Szia! Én pl igazából hasznosnak venném az ilyen fórumokat. Először is, én évek óta játszom, de rankedezni pl az utóbbi 2-3 évben kezdtem el, és még így se játszottam sokszor mert őszintén szólva nem érdekelt a profi játék, én csak élveztem, de tény, hogy kíváncsi voltam mi van \"feljebb\" úgymond, miben másabb, ha komolyan veszem. Azért mondtam, hogy hasznosnak venném a tapasztalataidat, mert ahogyan írtad, sokan próbálkoztak már ilyennel, de szinte mindenki abbahagyta már az elején, és persze szoktam angol blogokat és vidókat nézni erről, de vannak olyan dolgok amiket sajnos nem értek és jobban utána kell néznem az angol miatt. (pl. fordítás, de még sokszor azok se pontosak, mivel a lolnak konrétan egy külön nyelve van) Szóval például engem érdekelne egy veterán játékos szemlélete :)","replies":[]},{"poster":"Nines Hutz","date":"2019-01-27T16:48:15.279+0000","up_votes":1,"down_votes":0,"body":"Hello!\n\nMég mielőtt belekezdenél szeretném javasolni, hogy kerüld a kezdők számára nem egyértelmű \"szakkifejezéseket\" / felesleges angol kifejezéseket. Tudom van olyan, amit szóismétlés elkerülése miatt kénytelen lehetsz beiktatni. Akkor tedd a téma alá kisebb betűkkel magyarázatképp.\nSokszor találkoztam már itt segítő témákkal és valahogy mindig vagánykodásnak érződött mintsem őszinte segítő szándéknak.\nRajtad áll, hajrá.","replies":[{"poster":"Trisee","date":"2019-01-28T11:04:44.023+0000","up_votes":1,"down_votes":0,"body":"Szia!\n\nKöszönöm, hogy felhívtad erre a figyelmem!\nMinden bejegyzésem végén megtalálható lesz a csillaggal jelölt magyar megfelelője.","replies":[]}]}]}