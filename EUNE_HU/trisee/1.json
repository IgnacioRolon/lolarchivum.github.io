{"poster":"Trisee","date":"2019-01-30T02:03:04.453+0000","title":"IV. Ranked | Gyakori hibák megelőzése: Kihasználatlan előny (1. fejezet)","subforum":"Tippek és trükkök","up_votes":6,"down_votes":0,"body":"Ismerős neked is az az érzés amikor 15 gyilkossággal és nulla halállal rendelkezel? Nekem se! Viccet félretéve. Alacsonyabb szinteken, de jellemző igen gyakran már a magasabb szinteken is, hogy nem Nexusra játsszák a játékot, hanem statisztikára, legalábbis gyakran ez látható. Elkapod a meccset, produkálsz egy 15/0-ás statisztikát és mégis vereséggel zárod a mérkőzést. Persze ezután jön a töménytelen negatív és kritikus mentalitás a társaság felé, magad felé, mindenki felé. Hogy a pi**ába veszítettünk?\r\n\r\nÚjonnan elkezdett témámban melyeket fejezetekre osztok fel,  az \"említett **vereség**\" okaira, gyakori hibákra és a győzelemhez szükséges eszközökre szeretnélek rávilágítani valamint összeszedem a kudarc megelőzéseinek aranyszabályait. Az első fejezetben a kihasználatlan vagy rosszul kihasznált előnyökről lesz szó. \r\n\r\n\r\n___\r\n\r\n\r\n** Kihasználatlan előny:**\r\n\r\nKihasználatlan előnynek nevezem azt, amikor egy adott cselekvést végrehajtasz tervszerűen vagy nem tervszerűen és ennek következményeképp mégis az ellenfél jut előnyhöz. Persze te úgy gondolod, hogy a lehető legtöbbet kihoztad a szituációból. Példákkal ismertetve szeretném, hogy megértsd miért ítéled meg tévesen ezt az állítást.\r\n\r\n**Első példa:** Felső ösvényes szerepet játszol Darius-al Jax ellen. Leteleportálsz az alsó ösvényre egy nagy potenciál reményében. Begyűjtitek a dupla gyilkosságot a csapatoddal, megölöd a sávon lévő minionokat (ezáltal az ellenfél tapasztalati pontot veszít), visszateleportálsz a bázisra és elindulsz újra a saját ösvényedre._\r\n\r\nPélda szerinti hiba?\r\n\r\nAz ösvényen lévő minionokat mindenképp a lövésznek kell meghagynod mivel az ő itemei* a legdrágább valamint a játék késői szakaszára neki kell a legeffektívebben szerepelnie ehhez pedig szükséges az az aranymennyiség is. A torony életerejétől függően kell döntés hoznotok. Rövid kitérő: Tisztában vagyok vele, hogy némelyik játékos nehezebben látja át a játékmenetet vagy ami még gyakoribb probléma, hogy mindenki két irányba szeretne szaladni. Ezt egyszerűen az Enter billentyű lenyomásával és pár mondattal vagy egy előre konkrét megbeszélt tervvel orvosolhatod és kivitelezheted egyszerre - ez a kommunikáció, ami a stratégiához és győzelemhez egyaránt elengedhetetlen. Vissza a témához. Több jó döntés is születhet:\r\n\r\n**a) **- amennyiben a torony életereje kevesebb, mint 50% érdemes lerombolni: főleg ha az az első (bónusz arany begyűjtésért)\r\n**b)** - amennyiben a torony életereje több, mint 60% érdemes a sárkányt megölni az erősítések begyűjtésért\r\n**c)** - amennyiben a tornyot már korábban lerombolta a csapatod, térj vissza a felső ösvényen lévő ellenfeledhez a lehető leggyorsabb módon. Így sem az alsó ösvényen lévő tapasztalati pontot nem fogjátok harmadolva megkapni (így a szinttartás is relatíve megmarad) illetve nagy eséllyel a te tornyodat sem rombolják le valamint nem veszítesz mérvadóan nagy farmmenyiséget. \r\n\r\nTovábbi lehetséges hibák?\r\n\r\nRengeteg hiba becsúszhat: meglephet minket az ellenfél, túlságosan agresszívan játszottunk és belehaltunk a párharcokba vagy megszakították a teleportunkat. Pontokba szedem azokat az leggyakoribb, legáltalánosabb megfigyelési szempontokat amely alapján 85%-os sikerrel kivitelezhetjük az akciót, amennyiben tudatosan, begyakorlottan használjuk ezeket. \r\n\r\nMit kell figyelembe venned? \r\n\r\n- Mielőtt bárhova teleportálsz vagy bármilyen módon segítesz, kellőképp győződj meg arról, hogy mekkora előnyöd és hátrányod származhat az akcióból. \r\n- Dominálsz  az ösvényeden vagy hátrányban játszol?\r\n- Mikor jön a következő minion-hullám? Megéri elveszíteni?\r\n- Míg a teleporttal a célösvény felé érsz, lesz ideje az ellenfélnek elmenekülni?\r\n- Hol van az ellenfél dzsungelese és középső ösvényese? Letudják reagálni az akciót?\r\n- Térképkontroll (mekkora és mely az a terület, amire rálátásotok van a csapatoddal, kellőképp ráláttok mindenre?)\r\n- Lehetséges csapatharcok kialakítása. \r\n- Ellenfél teleportálási lehetőségei Hány teleport van és áll rendelkezésére az ellenfélnek?\r\n- Rendelkezésre álló végső képességeitek, az ellenfélé és ezek töltési idejük\r\n- Van-e sárkány vagy nincs valamint  újraéledési ideje\r\n- Ellenfeled és saját csapatod kompozíciójának felmérése. Kellőképp elég erős szakaszban vagytok egy csapatharchoz?\r\n- Passzív vagy agresszív játékstílust folytattok?\r\n\r\n[TIPP]: A chat ablakod felületét használd a töltési idők megjegyzésére. Írd be az adott információt, majd küldd el. Ezzel is részletes leírást adsz egyes ösvények jelenlegi állapotáról a csapatod és magad számára is valamint ez bármikor visszatekinthető egy apró görgetéssel, ha esetleg elfelejtenéd fejben. Példa: _mid f 07:50_, ez azt jelenti, hogy az ellenfél középső ösvényes játékosa 02:50-kor (jobb felső sarokban lévő óra szerint) elhasználta az átvillanás (flash) képességét, így 07:50-kor lesz ismét elérhető számára, addig is szeretettel várja a meglepi bulikat. A legegyszerűbben úgy tudod kiszámolni, hogy fejben megjegyzed az összes idézői képesség újratöltési idejét, ez kicsit időigényes de teljes mértékben kifizetődő.\r\n\r\n**Idézői képességek újratöltési ideje:**\r\n\r\n- Gyógyítás (Heal. rövidítsd; **h **): 240 másodperc / 4 percet adj a jelenlegi időhöz\r\n- Gyorsítás (Ghost, rövidítsd;  **gh**): 180 másodperc / 3 percet adj a jelenlegi időhöz\r\n- Kifárasztás (Exhaust, rövidítsd; **ex**): 210 másodperc / 3,5 percet adj a jelenlegi időhöz\r\n- Pajzs (Barrier, rövidítsd; **bar**): 180 másodperc / 3 percet adj a jelenlegi időhöz\r\n- Átvillanás (Flash, rövidítsd; **f**) 300 másodperc / 5 percet adj a jelenlegi időhöz\r\n- Teleport (Teleport, rövidítsd; **tp**) 360 másodperc / 6 percet adj a jelenlegi időhöz\r\n- Égetés (Ignite, rövidítsd; **ig**) 180 másodperc / 3 percet adj a jelenlegi időhöz \r\n- Megtisztulás (Clenase, rövidítsd; **cl**) 210 másodperc / 3,5 percet adj a jelenlegi időhöz\r\n\r\nFrissítésenként bármikor változhatnak az itt található adatok, ezért kérlek mindig kövesd nyomon az esetleges [változásokat](https://eune.leagueoflegends.com/hu/news/game-updates/patch). Általában ezeket a trükköket magasabb szinten alkalmazzák, abszolút nem hátrány ha kisebb szinten is használod, sőt mi több, jó ha korábban elsajátítod. \r\n\r\nTisztában vagyok a problémával, ahogy azt kicsivel fentebb is említettem: a legtöbb játékossal lehetetlen kommunikálni. Az én tanácsom az, hogy három jelzést (ping*) küldj bárkinek is arról, hogy mit tervezel, hova tervezed - értem ezalatt például a torony alatti harcokat, sárkány megölését vagy esetleg a visszavonulást. Ha három jelzésből nem érti meg az adott játékos(ok), nem érdemes sem időt, sem további energiát pazarolni rá (igen, sajnos ott fog meghalni), de ezzel is előnyt szerzel a csapatodnak, Ha visszamész és megpróbálod megmenteni egy totális vereségtől, mind te, mind a többiek akik belemennek, irdatlan nagy előnyt adtok az ellenfélnek. Inkább 300 arany valakinek, mint 5x300 egy komplett csapatnak. \r\n\r\n**Második példa:** Támogatói szerepben játszol Pyke személyében. A te lövészed Draven az ellenfél lövésze pedig Ashe valamint az ő segédje Janna. Ebben a felállásban elmondhatatlanul domináltok az ösvényeteken. A lövészed Draven már 4/0-ás statisztikával spameli* a Tier 7-et te pedig örülsz, hogy igazi király 0/0/4-es támogató vagy, már a zsebedben érzed a győzelmet. Felszaladsz a középső ösvényre, megrángatod egy kicsit az ellenfél Yasuot, majd felmész felső ösvényre és ott is rángatsz egy kicsit a csapattársadnak segítve. Eközben a lövészed 4/2-ben van és mindjárt nem olyan magabiztos, mint korábban volt. \r\n\r\nPélda szerinti hiba?\r\n\r\nNem vetted figyelembe a 2 v 1 lehetséges felállását. Az Ashe és Janna a hatodik szinten megkapta a végső képességét valamint látva a térképen, hogy éppen a középső ösvényen segítesz be a csapattársadnak azonnal megölték a lövészed. Itt sem effektíven használtad a megszerzett előnyt, ugyanis nem a saját sávodon maradtál további nyomást gyakorolni az ellenfélre, ami mind az ő, mind a dzsungelesük dolgát megnehezíti, hanem ehelyett a hősök lelkére kiéhezve gyilkoló hadjáratot indítottál - ez idő alatt, lehetőséget biztosítottál az ellenfélnek a totális egyenlítésre.\r\n\r\nTovábbi lehetséges hibák?\r\n\r\nJelenlegi példában is rengeteg további probléma merülhet fel. Lehet mechanikailag tökéletes a Draven csapattársad és simán megy neki a 2 v 1, így ennek tudatában mentél a további vagy a bajban lévő ösvényekre segíteni, de ez tudja az ellenfél dzsungelese is, aki az időt kihasználva besegített. További hiba lehet az előző példában említett térképkontroll, őrszemhiány, ami által nem vettétek észre az ellenfél erődlakóját. \r\n\r\nMit kell figyelembe venned? \r\n\r\n- Mielőtt bárhol besegítesz, győződj meg a hősök elleni erőviszonyokról\r\n- Mennyire toltátok be az ösvényt ahhoz, hogy megfelelően besegíts a középső ösvényen valamint visszaérj és ez idő alatt ne veszítsen számtalan mennyiségű miniont a társad a folyamatosan hátrálásával\r\n- Térképkontroll (Hol az ellenfél dzsungelese? Hol a ti dzsungelesetek? )\r\n- Elárulod-e a mozgásoddal, hogy hová tartasz? Gondolok itt arra, hogy látható útvonalon keresztül teszed meg azt a bizonyos kört a középső ösvényre vagy visszahúzódsz és kerülsz inkább egyet?\r\n- Hol vannak az ellenfél őrszemei? Láthatják-e azt, hogy érkezel? (Így nem lesz sikeres a terved és ez szinthátrányt, lemaradást eredményezhet)\r\n- Milyen item* differencia van az ösvényeteken? Nyilván előnyből adódóan a nagyobb erő nálatok van, de ez hősönként eltérő lehet\r\n- Mennyire vagy mobilis? Kellépképp mobilis és erős-e a hősöd ahhoz, hogy kivitelezz egy roam* lehetőséget?\r\n\r\nA további figyelembevételi szempontok nagyjából megegyeznek az előző példában leírtakkal, így nem írnám le újra. A legfontosabb a tervezett játékstílus, ez mindenre érvényes. Mielőtt döntesz, gondold át alaposan, megfontoltan és határozottan. \"A majd meglátjuk\" és \"lesz valahogy úgyis\" alapokon elindított akciók folyamatosan hibákat halmoznak fel és kudarchoz vezetnek. Irományom végére egy egyszerű mondatot hoztam tanácsként, amit ha megjegyzel, mindig emlékezni fogsz rá a játékban!\r\n\r\n_\"Egy házat is kizárólag úgy lehet felépíteni, ha van egy megtervezett vagy elkészített alap, máskülönben ha tetőt próbálnék meg rátenni, nem lehetne hova..\"_\r\n\r\nEz annyit jelent, ha nem tervezed meg a játékod, ha nem tervezed meg a támadást vagy védekezést, a komplett stratégiát, honnan tudod hova kell menni. mikor valamint és a legfontosabb kérdés, hogy mit is kell csinálnod?\r\n\r\nKöszönöm, hogy elolvastad.\r\nHasznos tanulást a továbbiakban! \r\n\r\nF.T. {{champion:103}} \r\n\r\n___\r\n\r\n**Idegen szavak jelentése:**\r\n\r\n*Item = Tétel, áru (A játékban a mérkőzésen belüli boltban vásárolható felszerelések)\r\n\r\n*Ping = Jelzés (A játékban használatos cselekményjelzés / a G betű lenyomásával és a bal egérgomb kattintásával valamint annak valamelyik irányba való elhúzásával különböző jelzéseket küldhetünk csapattársaink számára)\r\n\r\n*Spam = Úgynevezett ismétlés (Gyakran használt kifejezés amikor egy adott játékos ugyanazt a cselekvést hajtja végre rövid időközönként)\r\n\r\n*Roam = Kóborlás (Akkor használjuk a roam kifejést, amikor egy ösvényen harcoló hős egy másik ösvényen harcoló hős ellen be/kisegítő akciót cselekszik)","replies":[{"poster":"Brownie Senpai","date":"2019-02-05T08:26:46.417+0000","up_votes":1,"down_votes":0,"body":"Nagyon hasznos volt, szívesen olvasok ezekről. Main support, silveres vagyok, ez a legnehezebb helyzet talán arra, hogy egyáltalán elérj valamit, hisz a silveresek között még nincs meg a logika, csak a killre mennek, supportként meg persze nehéz carryzni :)\nDe ellentmondok azoknak akik szerint nincs kiút, veszve az egész, mert \"barmokkal\" rak össze mindig a rendszer. Tény, hogy nehéz elindulni, de ha te fejlődsz, ez ki fog előbb utóbb fizetődni. Nekem ne mondja azt senki, hogy mindig idióták a csapattársaink, mert 10 meccsből akár, ha 4-5-ben is vannak olyanok, akik ugyan úgy szeretnének fejlődni, mint pl én, és azok is tanulnak, vagy ha nem is tudják, akkor megtanulják a többiektől. Lehet többet kell játszani azért, hogy feljuss, de meg kell érte küzdeni. Tavaly eldöntöttem, hogy én nekiállok tanulni (persze nem mentem bele, mint egy profi), utánanézek azoknak, amiket esetleg egy meccs során elronthattam, és tény és való, alig-alig sikerült feljutni, de idén már sikerült elérnem azt, hogy már több olyan játékost kapok magam mellé, akin szintén látom, hogy szeretne fejlődni, és még ő is tud olyan dolgokat (pl map control, amit eléggé elhanyagolnak a silverben sajnos), amik lehetővé teszik az adott meccs megnyerését. Várni kellett igen. Türelem is kellett, bőven. De igenis kifizetődik. Akik úgy állnak hozzá, hogy mindenki rossz, csak én nem, és egy kalap sz*r az egész, azok szerintem hagyják abba a játékot, mert egy játék lényege az, hogy élvezzük. És számomra is eljött az a pont, hogy élvezem, mert nagyon rendes embereket kapok magam mellé. De ha mégis összefutok egy olyannal, aki negatív, rossz hozzáállású a játékban, el kell engedni. Szóval ez az én véleményem. És köszönöm a sok információt, nekem segítettek.","replies":[]},{"poster":"B4ziJoe","date":"2019-02-03T00:07:13.005+0000","up_votes":1,"down_votes":0,"body":"Egyet kell értenem @csorby  -val. Low elon úgy kell játszani, hogy 1v9 sajna.\nÉn anno 2 évvel ezelőtt úgy lettem plat, hogy abszolút ignoráltam a csapatot és úgy álltam neki a meccseknek, hogy 1v9.\nSajna manapság már se idő se kedvem. Meg 1 meccs után felmegy a barmoktól a pumpa. Amikor silver/gold játékosok halnak meg 10-dik alkalomra is 1v1-ben. \nDe falme-elni nem lehet mert azért ugye jár a bann... \nSajna nekik ezt szabad, mert az nem troll amikor elmondod a baromnak, hogy ne menny már oda a 10-dik alkalommal is meghalni... Ugyan reportolhatod, de a tapasztalat azt mondja hogy semmit nem ér. Mert ugye most 10-ből megcsinálja ezt mondjuk 5 meccsen és már nem is tűnik ki...  Pedig ez bőven bele kellene tartozzon az intetional feed-be. De a rito szerint mégsem.\n\nDe tovább megyek.\nDuo társat is elég nehéz találni low elo-n. Mert rengeteg az olyan ember aki úgy játssza a rangsoroltat mint egy sima normal meccset. Se win condition se motiváció. Majd lesz valami....\nMeg egyébként is, neki aztán senki ne mondja meg mit kell csinálni. Ő majd tudja...\n\nEgyik nap láttam fantáziát egy magyar bronz játékosban. Mert amúgy egész ügyes volt. De pont azt csinálta, hogy a megszerzett előnyt hagyta kicsúszni. Mondom neki gyerünk, ketten vagyunk szétcsapjuk őket. Erre ő nyugodtan farmolgat nézelődik. Mondom menjünk már, mi a baj?  Csinálnám a play-eket... Erre azt mondja, hogy nyugi van.\nEbből az lett, hogy mi az alsó ösvényen tornyot sem hoztunk a másik ösvényeken az ellen már 2-2-t is  :D\nMeg majd a csapatharcot megnyerjük mert ő farmol, mondom mire te felfarmolod magad  azok már 20/5-vel a Nexus-t ütik. Így is lett... De a lényeg, hogy nyugi van, ő majd tudja.  :)\nSzal' nehéz az élet...","replies":[]},{"poster":"csorby","date":"2019-01-30T15:45:59.702+0000","up_votes":1,"down_votes":0,"body":"Nagyon szép leírás csak semmit se fogsz elérni vele low elon ahol agyhalott társakkal kell játszanod. Nagyobbak meg ezeket tudják.","replies":[]},{"poster":"Trisee","date":"2019-01-30T02:10:07.417+0000","up_votes":1,"down_votes":1,"body":"Szerkesztés: Cleanse*","replies":[]}]}