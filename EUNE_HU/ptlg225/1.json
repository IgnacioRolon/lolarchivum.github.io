{"poster":"ptlg225","date":"2019-06-02T14:15:37.370+0000","title":"Axel az asztrális kereső","subforum":"Általános beszélgetés","up_votes":2,"down_votes":0,"body":"#**Kis előszó:**\nSziasztok már sok éve, hogy megalkottam [Flint-et](https://boards.eune.leagueoflegends.com/hu/c/rajongoi-alkotasok/ys2jcaZ5-flint-a-balszerencsaos-tanautvaany-30) a fórumra, de már egyből kezdtem is agyalni sok másik hőskoncepción is.\n\nMind látjuk a RIOT egyre több hőst és rewok-öt csinál és egyre jobban kitölti a hézagokat amik még hiányoznak a játékból.\nMindenek előtt szeretném leszögezni a mostani hősötletemet már **ÉVEKKEL** ezelőtt kitaláltam, csak még nem éreztem elég kidolgozottnak, hogy leírjam ide a fórumra. Nem próbálom lemásolni az új Rework-ölt Mordekaiser képességét csak úgy látszik a RIOT is pont most gondolt erre a hiányosságra.\n\nPont ugyan ilyen helyzetben voltam egy másik hősötletemmel is **Astorn az Üresség szökevénye**, a RIOT további hősei sajnos kiaknáztak minden képességet/ötletet amit kitaláltam hozzá és elveszett minden egyediség belőle, csak egy olcsó koppintásnak éreztem utána.\nElőször is Kayn képessége, mert Astorn-nak is volt egy hasonló képessége amivel áttud menni a falakon.\nMásodszor ami a szöget ütötte a koporsóba Kai'sa megjelenése, akinek az Ürességből való eredet története nagyon hasonlatos volt. \n\nMindenesetre úgy éreztem még az új Mordekaiser megjelenése előtt megosztom veletek ezt az ötletemet.\nRemélem tetszik, most is várom Nemin és mindenki más építőjellegű kritikáit.\n\n#FONTOS: **A koncepció még messze nincs kész, ez még csak egy kis gyors firkálmány ahhoz képest amit tervezek beleírni. Amint tudom folytatom a képességek javításával, a történet bővítésével és a további dolgok kitöltésével :D **\n-------------------------------------------------------------------------------------------------------------------------------------------------------------------------------------------------------------- \n#**Axel az asztrális kereső** \n ## Axel the astral seeker\n\n_\"Ami már megtörtént azt nem tudod teljesen jóvátenni. Legfeljebb megbocsájtani tudsz magadnak, hogy ne hagyd másokkal is megtörténni.\"_ - Axel\n\n##**Bevezető:**\nAkik ismerik Axel-t, egy igaz embernek mondják mások szemében egy kicsit furcsa vándor, de mindenki elmondhatja róla, hogy minden erejével próbál segíteni a rászorulókon. \nA mágus úgy véli ennek a legjobb módja, ha megszabadítja a világot az Árny-szigetek rémeitől és minél több ártatlan lelket megment tőlük mind az anyagi és az Asztrális síkon egyaránt. Mivel úgy gondolja ő egyedül nem képes rá, a legfőbb célja olyan hatalmas erőket vagy személyeket találni, akik együtt végleg meg tudják állítani ezeket az eltorzult lelkeket. Bár a lidércek Árnyjárásának leggyakoribb célpontja Bilgewater, Valoran többi részén is gyakran előfordulnak. Egyszemélyes missziója közben követett minden egyes hősökről és legendákról szóló mondát és egy időre követte az arra érdemeseket küldetésükben. Vándorlásai során bejárta már egész Runaterra-t, miközben próbál mindig egy lépéssel az árnyak pusztítása előtt maradni. \n\n-------------------------------------------------------------------------------------------------\n\n##**Képességek:**\n\n**Alaptámadás:**\nAxel a botján lévő lámpásból egy fényes lövedéket lő az ellenfélre.\n\n**Aura:(passzív)**\nAxel látja mások auráját, így az ő látómezőjében az ellenfelek életerősávja felett van 3 kisebb és egy nagyobb kék pötty, amik ballról-jobbra a Q, W, E és R képességeiket jelképezik. Ha nincs megszerezve szürke, ha használható világoskék, ha pedig újratöltődik piros színű.\n\nNagyobb szinteken néhány percenként pár másodpercre érzékeli a közelében aktívált láthatatlan hősöket, őrszemeket, csapdákat és felismeri a különböző klónokat, hasonmásokat és illúziókat.\n\nA képességei nyomva tartva feltölthetők, így nagyobb lesz a hatótávolságuk vagy a méretük, de Axelnek egyhelyben kell maradnia közben, ezenkívül plusz manába és töltési időbe kerülnek.\n\n\n\n\n**Fénycsúzli:(Q)**\nEz a képesség kétszer aktiválható és egy hatalmas fénycsúzlit lehet vele létrehozni, ami az iránytól függően feléd húzza vagy ellöki az ellenséges hősöket.\n\nElső használatkor elhelyez előtted egymástól távolabb 2 kicsiny fényoszlopot, ami a földből világít ki. Második aktiváláskor a helyükről fénynyalábok csapnak ki az egérmutató irányába, amikor összeérnek egy nagy fénycsomót alkotnak és ez visszafelé sebzést okoz mindennek az útjában.\n\nA fénynyaláb nem képes áthaladni a falon vagy tereptárgyakon, ilyenkor ottmarad pár másodpercig kikötve. Aki átmegy rajta kis mértékben lelassul és hozzá fűződik, ha többel érintkezik jobban lassít és kis sebzést oszt ki. Ha egyszerre 3 vagy több fénynyaláb ragadt egy ellenfélre az egy rövid időre oda lesz kötve a közeli tereptárgyhoz, amihez csatlakoznak és amikor eltávolodnának tőle, ez visszarántja őket. \n\nAmikor nincs használva a képesség lassan összegyűlik egy újabb töltet hozzá, amiből maximum 3 lehet nálad egyszerre.\n\n\n\n\n**Biztos út:(W)**\nAxel megáll egyhelyben és a botján lévő lámpás fényével egy keskeny biztonságos utat világít be a szövetségeseknek, akik gyorsabban közelednek felé. Amíg rajta vannak minden őket érő képesség és alaptámadás nem sebezhet többet a maximális életerejük egy bizonyos százalékos értékénél. \nAktiváláskor kis sebzést oszt ki a területen lévő ellenséges egységeknek.\n\n\n\n**Megszentelt föld:(E)**\nAxel egy rövid időre megtisztítja a földet egy közeli kör alakú területen, így a benne lévő szövetségeseknek megkétszerezi az élet regenerációját. Továbbá másodpercenként csekély mértékben gyógyítja őket, hogyha nincsenek harcban a gyógyítás aránya megduplázódig.\n\nHa egy szövetséges a terület közepén áll a tömegirányító hatásokon kívül megszüntet róla mindenféle negatív hatást. Egy másodperc múlva megszakít minden egyes lassítást, mérgezést, égetést, elnémítást és egyéb gyengítést, de nem szedi le róluk a különböző megjelöléseket.\n\n\n\n\n\n**Asztrális sík:(R)**\nAxel kiválaszthat egy szövetséges vagy ellenséges hőst és pár másodpercre magával viszi őket az Asztrális síkra. Itt a normál és az asztrális síkon lévők sehogy sem tudnak egymásra hatni, plusz Axel és a szövetséges képes áthaladni bármilyen tereptárgyon. Be vagy kilépve az Asztrális síkból Axel minden képessége újratöltődik.\n\n_Passzív:_ Egy szövetséges halála után Axel rákattinthat a közeli holttestre felgyorsítva az újraéledését. Ha Axel a Bázison áll a halott szövetségesek képére kattintva távolról is tudja aktiválni és idővel több töltetet is képes felhalmozni belőle.\n\n\n-------------------------------------------------------------\n#**ROLE:**\n###**Support/Enchanter**\n**Barátok:** {{champion:420}} Illaoi, {{champion:236}} Lucian, {{champion:57}} Maokai\n**Ellenfelek:** {{champion:56}} Nocturne, {{champion:412}} Thresh\n-----------------------------------------------------------\n\n#**Rövid történet:**\n>Axel otthona Valoran dél-keleti részén, pontosabban a Karmazsin-parttól északra található. A sokak számára sose hallott Turul-szigetet az év bizonyos részeiben egy sűrű ködfátyol rejti el a világ többi része elől. Igaz nem volt egy hírhedtt kikötő és csak pár hajó ált meg évente, de mégis lakói békeszeretők és boldogok voltak. Axel ezen kis sziget mindig fényt sugárzó bástyájában élt a feladatát büszkén teljesítő világítótorony őr apjával és édesanyjával. A nyolc éves fiú eleinte nem tűnt ki a többi egyszerű gyerek közül, mígnem egyre furcsábban kezdett viselkedni. Axel mindig is szókimondó volt és különleges tehetséggel mondta meg mi jár mások fejében. Például mindig legyőzte a többieket egyszerű gyerekjátékokban vagy tudta, ha valaki nem mond igazat. Ez rendszerint zavarta a többi gyereket főleg most, hogy Axel olyan dolgokról beszélt, amiket ők nem láttak. Hiába bizonygatta az igazát idővel a barátai is elkezdték furának nevezni és eltávolodtak tőle. Ezek után pedig egyre több összetűzésbe keveredett, aminek rendszerint az lett a vége, hogy elverték.  \n\n>Amikor szülei felfigyeltek egyedülálló adottságaira egyszerű átlagemberek révén először megijedtek és onnantól próbálták a világítótoronyban távol tartani a falubeli gyerekektől. A kis lurkó eleinte nem értette miért kell neki kerülnie a korabelieket és miért nem beszélhet bizonyos dolgokról másokkal. Mivel rosszul viselte a bezártságot, apja megtanította a világítótorony őr kötelességeire és mesés történeteivel próbálta elvonni az ifjú figyelmét. Ezután a ködös évszakokban vagy viharos időben mindig együtt járőröztek a sziget partjain, hogy apja ködlámpásának fényével figyelmeztessék a netán arra tévedt hajókat a veszélyre. Számtalanszor hallotta már a sziget felfedezésének történetét, hogy az első hajó, ami ezen partok közelében járt elveszett a sűrű ködben. A reményvesztett hajósok egy fenséges turul-madarat követtek az átláthatatlan semmin át egészen a biztonságos partokig, ezért azt hálájukként Turul-szigetnek nevezték el. Ezek a lenyűgöző fenevadak minden évben átszelik az eget a kontinens veszélyes dzsungeléből, hogy ezen a biztonságos helyen neveljék föl fiókáikat. A helyiek még mindig nagy becsben tartják őket és gyakran kecskéket és egyéb állatokat hagynak kikötve az északi szirteken nekik felajánlásként.\n\n>Axel nagy örömére pár hónaponként az apjának régi barátja August kapitány érkezik a szigetre teherhajója a Queen Maria útjai során Shurima déli része és Piltover kikötője között. Bár senki meg nem mondaná az alacsony, tömzsi, vöröshajú és bozontos bajuszú szigorú kinézetű ember megjelenése ellenére nagyon kedves és jóban van a gyerekekkel. Axel mindig is izgatottan várta a történeteit a messzi misztikus tájakról, egzotikus rakományaikról és legénységének elképesztő kalandjairól. Egy ilyen alkalommal Axel vacsora közben beszélt a dolgokról amiket lát, amire szülei zavarba jöttek gyorsan elhallgattatták őt és az este nyomasztó csendben folyt tovább. Miután a szobájába küldték Axel kihallgatta ahogy August kérdőre vonja az anyját, aki sírva mondta el, hogy valami megváltozott a fiával kapcsolatban. Nem tudják miért történik ez vele, de félnek mivé is vállhat és azt kívánják  bárcsak olyan lenne mint régen. Anyja könnybe lábadt vallomása szíven ütötte a fiút, ő sose akart ártani a szüleinek, ő sose akart furcsa dolgokat látni, ő sose akart más lenni. Megfogadta magának, hogy többé nem beszél vízióiról és onnantól mindent megtett, hogy leplezze mindenki elől szokatlan adottságait. Bár az évek folytán szülei tudták fiúk elnyomja a képességeit, úgy gondolták mindenki számára az lesz a legjobb, ha többet nem is beszélnek róla. Igaz Axel nem szeretett hazudni a falubelieknek és egyedül érezte magát, de mégis örült, hogy szüleit látszólag nem nyomasztja tovább ez a teher. \n\n\n>Szegény gyermek világa teljesen összetört miután egy átlagos napon az Árny-szigetek rémei egy hirtelen vihar képében lerohanták a kis szigetet, amiben elvesztette édesanyját. A tragédia után a kis közösség Axel apjával együtt többé már nem volt ugyanaz, mindenkit elöntött a gyász és reménytelenség. Nem sokkal ezután egy rejtélyes alak érkezett a Kígyó-szigetekről és Nagakabouros hívének vallotta magát. Rövid időn belül egy igazi szektát alakított ki a kis szigeten és szinte mindenkit rávett egy ősrégi rituáléra, amivel állítólag megmenthetik az elragadott szeretteik lelkét.\n\n>Természetesen a szekta vezetője igazából csak egy szélhámos volt, aki megtébolyult a hirtelen kezébe hulló hatalomtól, így a rítus a lehető legrosszabbul sikerült és mire Illaoi a helyszínre érkezett csak Axel-t találta életben. A fiú ezután apja régi barátjához August kapitányhoz került, méghozzá a teherhajójának és sokszínű legénységének tagjaként. Velük hajózott éveken keresztül, míg egy balszerencsés napon Bilgewater-be nem vezetett az útjuk ahol Axel különleges látó képességeivel egy kisebb vagyont harácsolt össze a játékbarlangokban. Sajnos ez magukra terelte egy kalózbanda figyelmét, akik a kikötőből követték és egészen egy vihar közepébe üldözték őket. Amit senki sem láthatott előre, hogy ez egy rémséges árnyakkal teli fergeteg volt, amik rátámadtak és elsüllyesztették mindkét hajót. Axel Ionia partjain tért magához, ahol a helyiek Noxusi kémnek vélték és ki akarták végezni, de a faluban élő guru megkímélte a fiatalembert. Érezte a benne lévő bánatot és furcsa erőt, így tanítványának fogadta és megpróbálta a saját útjára terelni őt. \n\n>Axel Ionia mágikus és misztikus vidékén sokat tanult önmagáról és az erejéről, képessé vált meggyógyítani a Noxusi háború sebesültjeit és tisztán látni a természetes aurájukat. Az egyik ilyen alkalomkor, amikor minden erejével egy a csatamezőn megmérgezett gyereket próbált megmenteni átkerült vele az asztrális síkra. Itt ezen a leírhatatlan helyen, bár nem tudta megmenteni a fiú életét érezte, hogy a szelleme ezen a létezési síkon békében lehet. Idővel elsajátította a képességet, hogy akarattal is be tudjon lépni ide és biztosította az elhunytak lelkének végső útját a túloldalra, bárhova is vezessen az. Elhatározta, hogy a kiteljesedett erejével megállítja az Árny-szigetek lidérceit, hogy soha többé ne kelljen másnak is átesnie azon, amin neki miattuk. De az ő hatalma nem volt elég megfékezni őket, ezért útnak indult olyan személy vagy hatalom megtalálásához, ami véget tud vetni az Árny-szigetek rémeinek örökre.\n\n-------------------------------------------------------------------------------------------------------------------------------------------------------------------------------------------------------\n\n**Személyiség:**\nAxel egy nagyon barátságos, önzetlen és őszinte ember, akinek hajlamos elszólni a szája és emiatt bajba kerülni. A bűntudatán kívül, hogy nem tudta megmenteni a szeretetit, tényleg az elesettek segítése vezéreli küldetésében. Olyan ember, aki szó nélkül elfogadja jelentéktelenségét a nagy tervet nézve és segédkezik elérni az arra érdemeseknek vélt célját. \n\n**Kinézet:**\nAxel egy 20-as éveiben lévő fiatalember élénbarna szemekkel, kócos fekete hajjal, felfele görbített bajusszal és egy kicsiny kecskeszakállal. Fehér barnás talárt visel és jobb kezében a ködlámpás botját tartja.\n\n| |||||||||||||||||||||||||||||||||||||||||||||||||||||||||||||||||| | https://images-wixmp-ed30a86b8c4ca887773594c2.wixmp.com/f/cc5c1659-cc08-4696-9727-5d60b3c0b319/d81zw08-d25c9e21-b71b-4b3d-8076-10eecd3dcdc4.jpg/v1/fill/w_1023,h_781,q_70,strp/the_redeemer_by_theminttu_d81zw08-pre.jpg?token=eyJ0eXAiOiJKV1QiLCJhbGciOiJIUzI1NiJ9.eyJzdWIiOiJ1cm46YXBwOjdlMGQxODg5ODIyNjQzNzNhNWYwZDQxNWVhMGQyNmUwIiwiaXNzIjoidXJuOmFwcDo3ZTBkMTg4OTgyMjY0MzczYTVmMGQ0MTVlYTBkMjZlMCIsIm9iaiI6W1t7ImhlaWdodCI6Ijw9ODQwIiwicGF0aCI6IlwvZlwvY2M1YzE2NTktY2MwOC00Njk2LTk3MjctNWQ2MGIzYzBiMzE5XC9kODF6dzA4LWQyNWM5ZTIxLWI3MWItNGIzZC04MDc2LTEwZWVjZDNkY2RjNC5qcGciLCJ3aWR0aCI6Ijw9MTEwMCJ9XV0sImF1ZCI6WyJ1cm46c2VydmljZTppbWFnZS5vcGVyYXRpb25zIl19.lmT9JLHwT1kIs4pKn7yf8OuN9MBs-3_6Bahg3OVnBRs | |\n|:---:|:---:|:---:|\n\n| ||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||||| | https://imgur.com/UQYDudR.jpg\" | |\n|:---:|:---:|:---:|\n-----------------------------------------------------------------------------------------------------------------------------------------------------------------------\n\n#**Skin/kinézetek:**\nForgalomirányító rendőr\nOrvos\n--------------------------------------------------------------------------------------------\n**Különleges interakciók:**\n\n*Hősválasztáskor:* \n\n*Kitiltáskor:*\n\n\n*Első megmozdulás:*\n\n*Joke(viccel):*\n\n\n*Taunt(kigúnyol):* \n\n*Dance(táncol):*\n\n\n*Laugh(nevet):*\n\n\n**Hazateleportálás:**\n\n**Beszéd:** \n-------------------------------------------------------------\n**Erősségek:**\n\n**Gyengeségek:**\n\n**_Tippek vele:_**\n\n**_Tippek ellene:_**\n---------------------------------------------\n**Érdekességek:**","replies":[{"poster":"Nemin","date":"2019-06-02T15:43:11.411+0000","up_votes":2,"down_votes":0,"body":"**Kedves Ptlg,**\n\nBe kell valljam, hogy örömmel látom, hogy Flintet félretéve inkább valaki mással próbálkozol. Semmi\nbaj nincs azzal, ha az embernek van egy kedvenc karaktere, amin dolgozik, de néha azért jobb\ninnoválni és később visszatérni.\n\nA prezentálás - mint mindig - kitűnő, kevesen veszik a fáradtságot ahhoz, hogy képet és szövegeket\nadjanak a karaktereiknek.\n\n**Történet:**\n\nEz a Turul sziget kicsit megmosolyogtatott, de igazából nincs baj vele. Kicsit túl in-medias-res-nek\nérzem azt, hogy Illaoi találkozik a hőssel és utána rögtön a kapitányhoz is kerül. Mármint, valami\ninterakciójuk csak volt. Biztos Bandlevárosra gondoltál itt? Az a Yordlék városa és oda bejutni\nnagyon nem lehet \"halandóknak\". Tekintettel arra, hogy kalózbandát írtál, inkább Bilgewaterről van\nszó, nem? A történet többi része igazából rendben van.\n\nAz átívelő probléma viszont, hogy a karakter kicsit egydimenziós így. Végtelenül jóindulatú, csak\nsegíteni akar másokon. Feltételezem ezzel, hogy csal a szerencsejátékban ezt akartad orvosolni, de\nszerintem kicsit több kéne. Kísértse meg az ereje. Vagy próbálja meg az a szélhámos elcsábítani.\nKépzeld el a következő szituációt:\n\nA szélhámos valamilyen úton-módon ráveszi, hogy hitesse el az emberekkel, hogy nem csaló.  Ez akár\núgy is történhet, hogy Axel maga is elhiszi, hogy nem az, vagy szimplán a szélhámos megrontja a\nfiatal és könnyen befolyásolható fiút. Axel egészen addig élvezi a szélhámos befolyásából szerzett\nhatalmát és hírnevét, amíg sor nem kerül a rituáléra. Ekkor egy véletlen folytán teljesen felébred\naz ereje és a valójában csak tettetés és halandzsa rituálé ráakaszkodva a fiú képességeire, felkelt\nvalami ősi rémséget (vagy akár csak megidézi az Árny-szigetek szörnyeit újra), mely a sziget\npusztulásához vezet. Axel ekkor meghasonlik önmagával és évekkel később se képes feldolgozni azt,\nhogy mit is okozott. Majd innentől folytatódik úgy a történet, ahogy te is elképzelted, a guru\nrátalál, békére és önmegbocsájtásra tanítja, hisz már eleget fizetett a szenvedésével és utána útnak\nereszti, immár egy erejét irányítani képes mágusként, aki fölteszi az életét arra, hogy senkinek se\nkelljen újra átélnie azt, amit neki.\n\n**Képességek:**\n\n**Passzív:** Be kell hogy valljam, őszintén nem teljesen értem, hogy működik az ellenfelek\nképességeinek látása. Mit jelölnek a pöttyök? A többi része szerintem jó, talán azt nem kéne tudnia\nmegmondani, hogy mi illúzió és mi nem, hisz ez eléggé unfair előnyt adna az erre építő karakterek\nellen.\n\n**Q:** Elég zavaros számomra ez a képesség, amennyit megértettem belőle az tetszik, de kérlek\ntisztázd, hogy is működik akkor a falakkal?\n\n**W:** Ezzel a képességgel semmi bajom nincs.\n\n**E:** Szerintem egy E-nek ez kicsit túl erős. Olyan mintha egyszerre egy Janna ulti és egy\nMikael-tégelye lenne elnyomva, ami azért valljuk be elég erős kombináció még egy R-nek is.\n\n**R:** Most minden más esetben azt mondanám, hogy \"Ez egy Mordekaiser R\" és el lenne intézve, de\nismerve a helyzeted erre nincs szükség. Találó képesség, talán kicsit túl erős is ilyen formában. A\npasszív szerintem már túlzás és nem is kifejezetten érdekes.\n\n**Összességében:**\n\n\"Gyors firkálmány\" létére kitűnő. Némi átdolgozást még igényel mind történeti, mind képességek\nterén, de egy hihetetlenül erős alapra építesz. Gratulálok hozzá és várom a fejleményeket.","replies":[{"poster":"ptlg225","date":"2019-09-17T17:19:01.219+0000","up_votes":1,"down_votes":0,"body":"Helló [ITT](https://boards.eune.leagueoflegends.com/hu/c/rajongoi-alkotasok/JEIQXVWz-axel-az-asztraalis-keres) kicsit átdolgoztam Axel hősömet és szeretném a véleményedet kérni vele kapcsolatban. Tudod milyen vagyok! Képes vagyok kismilliószor átírni szegényt. \nDe szerintem sokkal jobb lett mint volt.","replies":[]},{"poster":"ptlg225","date":"2019-06-03T19:53:54.367+0000","up_votes":1,"down_votes":0,"body":"Helló Nemin, örülök, hogy észrevetted a hős ötletemet. Bocsi, telóról írok.\nMint fent írtam még csak fírkálmány szintjén áll a történet, még rengeteg dolgot nem írtam bele.\nIgen lesz majd egy kis, de annál jelentösebb beszélgetésük.\nKöszönöm, mindkettő neve b-vel kezdődik és valahogy összekevertem őket.\nIgazad van, ezt a részt biztos bele írom olyan jó.\n\nPasszív: Van 3 kisebb és egy nagyobb kék pötty, amik balról-jobbra az ellenfél Q,W,E és R képességét jelképezik. Ha nincs megszerezve szürke, ha használható világoskék, ha pedig újratöltődik piros színű.\n\nA karakter személyisegének egyik lényege, hogy nem tudják átverni, bár lehet ez tényleg unfair a Neeko, Shaco, Lb vagy Wukong klónokkal szemben.\nEgyébként is nem állandóan érzékelné a láthatatlan hősöket és klónokat, hanem csak kb percenként töltödne fel ez a része.\n\nQ: Lényegében egy óriási csúzlí lenne.\nÚgy kell elhelyezni mint Malzahar Q Üresség hívása képességét. Utánna második aktíváláskor az egérmutató irányába csinál egy nagy csomót, ami elsodór mindent az útjában.\n\nHa a falra irányítod egy kis időre ott marad kikötve. Amikor hozzá ér az ellenfél lelassúl és ráakaszkodik, valami Kartus fal + Karma hozzákötő izéje. \nHa 3 vagy több van egy karakteren odaköti a falhoz így egy félkör területen tud csak mozogni, egy gyenge Camille ult. Csak akkor indítható a falból, ha eleve oda raktad le első aktíváláskor. \n\nCsak ezt még mindig nem tudom emberi nyelvre lefordítani neked.\n\nE: A gyógyító képesség mérete és ereje sokkal kisebb mint gondolod. Mivel nem egyből hat, így a szövetségesnek elég sok ideig egy kis helyen kell állnia a gyógyításért, ami könnyen egy-két ellenséges támadást jelenthet. Igazából egy ilyen visszavonulás és felgyógyulás képességnek szántam.\n\nPont azt írtam le, hogy mozgást befolyásoló hatásokkal nem csinál semmit, csak az ilyen Dot sebző és gyengítőeket szünteti meg.\n\nPl: Lux Q, Nami Q, Malzahar R, fear, taunt, Charm stb->semmi\nBrand égetés, Cassio méreg, Nasus lassítás, Trundle stat lopása, Garen némítás->megszakítás\nBraum passzív, Velkoz passzív, Ekko passzív, Tham passzív megjelölései-> nem szedi le őket\n\nR passzív: Mindig is utáltam a lategameben, hogy ha van egy nyertes csapatharca az ellenfélnek vagy elkapnak valakit vége mindennek. Egy ember bármilyen ostobasága miatt, onnantól csak végígnézhetem ahogy befejezik a mérkőzést.","replies":[]}]},{"poster":"ptlg225","date":"2019-06-02T14:32:57.172+0000","up_votes":1,"down_votes":0,"body":"Véletlenül az Általános beszélgetésekhez raktam, pedig a Rajongói alkotásokhoz akartam volna.\nValahogy én is áttudom rakni vagy hogy tudok megkérni egy admint?","replies":[{"poster":"Nemin","date":"2019-06-02T15:07:16.704+0000","up_votes":2,"down_votes":0,"body":"Hiába, a modok se tudnak posztokat átrakni. Jó lesz ez itt, nem sok vizet zavar.","replies":[]}]},{"poster":"xXLoosTXx","date":"2019-06-02T16:42:33.453+0000","up_votes":1,"down_votes":0,"body":"Hallod XD harag nelkul de :D ezt a karaktert a DR.Strange alkotta neked ?","replies":[]}]}