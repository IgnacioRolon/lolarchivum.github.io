{"poster":"Cainred","date":"2019-12-15T13:02:57.046+0000","title":"Rajongói írás Talon-ról","subforum":"Rajongói alkotások","up_votes":3,"down_votes":0,"body":"Sziasztok! A játék elkezdése óta, elég sok időt töltöttem a hősök háttértörténetének megismerésével. A játék világa oldalon több, leginkább újabb hős, kapott egy rövid kis története ahol betekintést nyerhetünk az életükbe. Akali és talon a két kedvenc karakterem, és míg akali rendelkezik ilyennel addig Talon-hoz csak a szokásos rövid kis szöveg tartozik. Ezen felbuzdulva gondoltam írok valamit magam, amit itt meg is szeretnék osztani. Semmi komolyabbra nem kell gondolni, de talán valaki kedvét leli benne.\r\n\r\nA penge árnyéka.\r\n\r\nA holdfény mohón vetült a torony, legmagasabbra nyúló csúcsára. Olyasféle látványt keltve, mintha át akarna fúródni az égitesten. A demaciai építészet híresen monumentális jegyei, nem hazudtolták meg magukat. Talon lassan, kimérten lélegzett, egyik métert a másik után hagyva maga mögött. A fal nedves volt, csúszós és hideg. A vihar ugyan segített észrevétlen maradnia, ugyanakkor meg is nehezítette a mászást. Őrök az oldalsó falak mindkét oldalán. Valószínűleg a cellák között is járőrözik néhány. Ha így van, kénytelen lesz vért ontani. Nem ált távol tőle a gyilkolás, épp ellenkezőleg, de mindig alapos ok mentén cselekedett. Nem szeretett feleslegesen, hullákat halmozni maga mögött. Az időket amikor Noxus csatornáit töltötte fel „problémákkal” már régen maga mögött hagyta. Minél észrevétlenebbül és gyorsabban teljesíti a feladatot, annál jobb. Ez alkalom pedig, nem szerepelt kiiktatandó célpont a tervben. Swain szavai csengtek a fülében: \"Sértetlenül kell elhoznod, kulcsfontosságú az épsége\" Már majdnem elérte az ablakot, onnan feltűnés nélkül átlendülhet a tetőre. Csupán néhány métert kell ugrania, három őr feje felett. De csak a megfelelő pillanatban. Megkapaszkodott a párkányban és várt. A fény volt a kulcs, a villám szikrái távolról jeleztek neki, hamarosan a hang is ideér. Itt az alkalom. Izmai megfeszültek, lábait a várfalhoz szorította, mélyet lélegzett. Úgy suhant át az égen akár az árnyék. A dörgés elnyomta az érkezés hangját. Lehasalt, kifigyelte a mozgásukat. Volt egy pont a váltakozásukban, ahol senki sem őrizte a jobb oldali ajtót. Megvárta, majd leereszkedett, és belopakodott a résnyire nyitott ajtón. Végigsurrant a folyosón. Szerencsére kevesen voltak, éberségük láthatóan megcsappant az évek során. Önteltségükben sosem számítottak volna ilyen közvetlen behatolásra. Nem lesz nehéz kihozni. A cellákhoz érve azonban, megpillantott egyet, aki nem mozdult a helyéről. Egy bizonyos ajtót őrzött, ezzel öntudatlanul is jelezvén annak fontosságát. Hát ez lesz az. Talon a falnak simult, lassan közeledett felé. Érezte a penge megnyugtató hidegét, köpenye alatt. A férfi légzésének ritmusában lépdelt. Mikor elég közel ért hozzá előhúzta fegyverét. Egyetlen tiszta mozdulat volt. A tőr olyan erővel hatolt át a nyakán, hogy a szerencsétlent a falhoz tűzte. Mintha csak lehajtotta volna a fejét egy pillanatra, úgy \"állt\" ott. Megteszi, ha valaki esetleg benézne. A kulcs a láncingére volt tűzve. Még egyszer körültekintett, mielőtt benyitott volna a cellába. A helyiség bűzlött, rothadó hús szaga terjengett a levegőben. Szinte vak sötét volt, csupán a hold engedett be némi fényt az ablakon, mely oly széles volt, hogy talán még a csuklója sem fért volna át rajta. Ahogy előrelépett meghallotta, a petricit láncok jellegzetes csörgését. Higgadtan, kimérten szólt. Hangja a bizonytalanság szikráját sem tartalmazta.\r\n\r\n-Nem azért vagyok itt, hogy ártsak neked. Ellenkezőleg. Segíteni akarok. Mutasd magad. Ígérem, nem esik bántódásod.\r\n\r\nAz alak a fény felé kúszott, míg végül teljesen kirajzolódott. Fiatal lány volt, húsz év körüli. Mindkét karján súlyos láncok, melyek mélyen a húsába vágtak. Mezítelen testét összekuporogva igyekezett takarni. Mindenütt sebhelyek borították, korbács, bot, égés nyomok, és ki tudja még miféle módokon kínozták... Remegett a hidegben. Talon óvatosan elindult felé. Bár mozdulatai finomak, és kimértek voltak, a lány teste így is összerándult minden lépése után. Odaérve, fél térde ereszkedett. Levette vastag köpenyét, majd finoman betakarta vele a törékeny testet.\r\n \r\n-Hogy hívnak? Muszáj tudnom a neved.\r\n\r\nA nő bátortalanul ráemelte tekintetét. Szemei vérben úsztak. Halkan szólt, remegő, száraz ajkai küzdöttek a beszéddel.\r\n\r\n-Lilith.\r\n\r\n-Akkor hát sikerült rád akadnom. Egy üzenetet hoztam. Noxus legfőbb tábornoka üdvözletét küldi, és egy ajánlata van számodra. Lenyűgözték, a képességeidről hallott hírek, úgy véli hasznunkra lennél. Gyere velem, fogadj hűséged a birodalomnak, szolgáld képességeiddel Noxust. Cserébe a szabadságodért, a megbecsülésért. Nálunk nem számít ki vagy, vagy, hogy honnan jöttél, mi a múltad. Ha szolgálod a birodalmat, Noxus tárt karokkal vár. Légy a szövetségesünk és akaratod megelevenedik előtted.\r\n \r\nA lány sírni kezdett.\r\n\r\n-Csak egy dologra vágyom.\r\n\r\n-Mi lenne az?\r\n\r\n-Bosszú.\r\n \r\nMotyogta könnyeivel küszködve.\r\n\r\n-Azt akarom, hogy Demacia lángokban álljon. Az égett hús bűzét akarom érezni a vér áztatta utcákon. Hallani a halálsikolyaikat, a szemükbe nézni, amikor kínok között elpusztulnak. Látni, ahogy ez a hazugság a lángok martaléka lesz. És a koronaőr család, velük saját kezűleg akarok végezni.\r\n\r\nTalon elmosolyodott. Kinyújtotta kezét a nőnek.\r\n\r\n-Gyere velem. Add az életed Noxusnak. Térj vissza ide egy sereggel. Rombold le nagyravágyásuk templomait és teljesítsd be a bosszúd.\r\n\r\nA lány, zokogásban tört ki és a férfi nyakába kapaszkodott.\r\n \r\n-Köszönöm! Köszönöm!\r\n \r\nTalon egy pillanatra elgondolkodott. Hát erről az eltökéltségről beszélt Swain. Ha valóban beváltja a hozzá fűzött reményeket, az komoly károkat okozhat Demacia hatalmi rendjében. És ki tudja, talán még az ő személyes hasznára is válhat, Du Couteau tábornok megtalálásában. Ez a cél lebegett a szeme előtt már hosszú évek óta. Swain, bízik benne, azt gondolja hűsége Noxushoz köti. De az igazság az, hogy csak a tábornok iránti tiszteletből szolgálja a birodalmat. Az egyetlen ember, akire képes volt életében felnézni. Bármi áron rá kell akadnia. Nem számít milyen mélyre kényszerül lemenni. Ilyenkor mindig eszébe jutott az a mondat, amely életben tartotta Noxus hideg utcáin, amely megnyugtatta, ha nehéz döntést kellett hoznia. „Csak a bolondok áldozzák fel magukat a büszkeségért.”","replies":[]}