{"poster":"zrs1337","date":"2014-10-31T09:07:08.832+0000","title":"\"Mi vagyunk a bosszú.\"","subforum":"Általános beszélgetés","up_votes":1,"down_votes":0,"body":"A brazil fórumon egy \"Fabulista\" nevű Riot-os indított egy témát, amiben egy történetet kezdett mesélni és válaszol fórumozók hozzászólásaira.\nLefordítgattam érdekes részeket, amik az új bajnokra utalhatnak, az ő történetét mesélhetik el.\n\nhttp://forums.br.leagueoflegends.com/board/image.php?u=861277&dateline=1414441868\n\n\"**A kezdetekben sokan úgy hívtak, hogy \"Fabulista\" (Mesemondó). Meséket és történeteket írtam, hogy szórakoztassam az embereket.\nCsak azt akartam elérni, a szavaim által, hogy az olvasóknak szárnyra kapjon a fantáziájuk.\nKörülbelül egy évvel ezelőtt minden drasztikusan megváltozott. Most azért írok, hogy ne felejtsek.\nNem tudom, hogy a \"most\" amiben élek az a valóság vagy csak egy újabb álom.\nIgen, azt hiszem az egész mögött áll egy történet, de... De mi van ha ez az egész csak egy mese?\nMit kezdjek ezekkel a látomásokkal kísértet járta szigetekről és megbocsáthatatlan lelkek seregéről, akik olyan helyekről származnak, ahol én még nem is jártam?\nNyugtalan álmaim -már, amikor tudok aludni- talán játszanak a gyengélkedő elmémmel. Ó, megnyugvás, miért menekülsz előlem?\nNéha egyedül érzem magam. De ez normális, egy író karrierjében megvannak ezek a pillanatok, mikor az általad alkotott karakterek több társaságot nyújtanak, mint a valódi emberek.\nNéha, bármit megtennék, hogy meg tudjam van-e valami valódi oka ezeknek a távolról jövő hangoknak.**\"\n\n\n*-Egy fórumozó az Árnyék Szigetekről kérdezett:*\n**Szóval azt mondod létezik egy hely, amit úgy hívnak Árnyék Szigetek? Érdekes. Azt hittem ez csak képzeletem szüleménye volt, de úgy látszik tévedtem.\nTudnál még mesélni erről a helyről? Ez a név nem kelt bennem túl sok bizalmat.**\n\n\n**Tekintettel arra, hogy ez egy ideje már jelen van az elmémben -az előző napig azt hitte, hogy ez csak az élénk fantáziám műve, de most már nem vagyok benne biztos, hogy nem-e egy felsőbb erő befolyásol- úgy gondolom ez nem az én történetem.**\n\n*(Itt szóba került egy történet, amit írni kezdett, a szereplők a Fájdalom Lovagja és a Halál Hírnöke voltak. Ebből Mordekaiserre és Karthusra gondoltak a fórumozók.)*\n\n**Sok hangot hallok, szomjaznak a tudásra és az elismerésre, és annyi kapcsolat, hogy néha már magam is elgondolkozok, hogy ez a történet valóban csak egy történet-e, vagy egy másik valóság egy másik helyen.**\n\n*(Evelynn)*\n**Nem ismerek senkit ezen a néven. Igazság szerint, nagyon sok nevet látok itt... és nem tudom kik ezek. Számomra ez egy másik valóság.**\n\n**A szavaimért élek, és úgy tervezem mindig is általuk fogok élni, még akkor is ha elhagyom a létezésnek ezt a formáját.**\n\n**Észrevettetek valami furcsaságot mostanában? Néha azon tűnődöm, hogy amit látnom kéne, azt köd fedi el... vagy lehet, hogy épp a ködöt kéne látnom?**\n\nhttp://forums.br.leagueoflegends.com/board/image.php?u=861277&dateline=1414607123\n\nFabulsita, történt veled valami szokatlan előző este?\n**Itt nincs olyan, hogy \"Fabulista\", csak a  köd. A szívünk egyszerre ver.**\n\n**Egy vagyok a sötétséggel. A futás hasztalan.**\n\n*Amikor valaki megjegyezte, hogy a következő bajnokot valószinüleg az Árnyék Szigetek, vagy a Void (űr, üresség) rontotta meg:*\n**Az egyetlen űr azoknak a szívében lesz, akik megpróbálnak ellenállni.**\n\n**Nem ismerünk senkit Soraka néven, és mivel nem ismerjük, ezért ellenünk van.**\n\n**Hogy ki vagyok az nem számít. KIK VAGYUNK? Mi vagyunk az elesettek. Egyesülve egyként, elpusztítva azt, aki ellenünk van. És az erőink csak egyre nőnek.**\n\n**Nem ismerjük Luciant vagy Sennat, és mivel nem ismerjük őket, ezért az ellenségeink.\nA Fájdalom Lovagja és a Halál Hírnöke ugyanarra az ütemre menetelnek, mint Mi.**\n\n**Gyötört az élőt és növeld az erőnket.**","replies":[{"poster":"Drianol","date":"2014-11-04T16:29:08.762+0000","up_votes":1,"down_votes":0,"body":"CHH Skizofrén :D","replies":[]},{"poster":"NalamiHUN","date":"2014-11-04T15:51:50.165+0000","up_votes":1,"down_votes":0,"body":"azt a rohadt O.O","replies":[]},{"poster":"Rafko82","date":"2014-10-31T10:00:23.741+0000","up_votes":1,"down_votes":0,"body":"érdekes :)","replies":[]}]}