{"poster":"Lord Babkonzerv","date":"2015-02-01T20:49:32.182+0000","title":"Havitama, a rejtett vadállat","subforum":"Rajongói alkotások","up_votes":2,"down_votes":0,"body":"**Történet:**\n\n> .... a harcmezőt vér áztatja, az embereim vére. A csata már hetek óta tart, de nem tudtunk döntő csapást mérni az ellenfélre. Ha pár napon belül nem sikerül egy sikeres hadmozdulatban felszámolni a seregükkel, akkor véglegesen elveszítjük a folyóvölgyet.\n> \n> .... vége. A harcnak vége. Az embereim fele odaveszett! Épphogy csak sikerült egy elterelő támadással annyi időt nyernünk, hogy el tudjunk vonulni a frontális támadásuktól. A legbátrabb embereim vesztek oda! Esélyünk se volt a tízszeres túlerővel szemben. Az ellenség utánpótlási vonalai is messzebbre nyúltak. Hiba volt ezt a hadjáratot megkezdeni. Nem tudjuk megdönteni azt az átkozott védelmi frontot.\n> \n> .... nem. A válaszom egy határozott nem. Nem fogom a maradék embereimet egy öngyilkos akcióba vezetni, csak azért mert a tábornok ki akarja próbálni azt a szörnyet. Már életében sem volt több egy vadállatnál, most meg nem különbözik egy medvétől, ami rászokott az emberi húsra. Nem érdekel hogy milyen sikereket ért el hasonló módszerekkel a tábornok, nem fogom a megmaradt csapatomat a halálba vezetni.\n> \n> .... tudják csak meg nem tudnak megtörni! Hiába zárják el előlünk az utánpótlást, akkor sem egyezek bele ebbe. Így is, úgy is itt a vég a számomra, de nem úgy pusztulok el, hogy lekaszabolnak több száz embert a miatt, mert a Parancsnokság minden parancsát betartom. Nem hagyom hogy több száz ember vére száradjon a kezemen.\n> \n> .... rendben elfogadom. Nem is akarom többet látni ezt a romlott várost és annak gyilkos vezetőit. Becsülettel elfogadom a parancsot, de most közlöm hogy ez az utolsó dolog, amit Noxus érdekében megteszek. Jegyezzék meg mind mit mondok: Hiába a győzelem a cél, ez nem szentesíti az eszközt, ami oda vezet. Az emberek nem csupán tárgyak. A fegyverek újragyárthatók, de egy emberi lélek nem.\n> \n> .... végre. Békében élhetek. Sajnos máshova nem mehetek. Csak itt a dzsungelben lelhetek menedékre. Ha máshol megtudnák ki vagyok ott helyben kivégeznének. Ez Noxus egyetlen öröksége. A gyűlölet. Nem tisztelik sehol sem, mindenhol gyűlölködve ejtik ki még a nevét is. Hiába a szövetségeseik a zauniak, ők is csak barbár őrülteknek tartják őket. Csak a közös cél érdekében kötöttek szerződést a vezetők. A cél szentesíti az eszközt. Nem, ez nem igaz. Azért jöttem el tőlük, mert rájöttem hogy ebben tévedtek. Hiába érjük el a győzelmet, ha közben végzünk mindenkivel, akivel megünnepelhetnénk azt.\n> \n> .... két hét. Ennyi ideje vagyok már itt a dzsungelben. Sokkal több van ebben a helyben, mint amennyit mutat. Érzem. Néhány éjszaka arra ébredtem, hogy valaki figyel. És igazam volt. Suhanó árnyat láttam eltűnni a fák között. Különös népségek élhetnek az erdő mélyén. A fatörzseken karmolásokat látok, olyanokat mint amiket egy nagymacska csinál. Máshol meg a földbe beletört lándzsák. Lehet hogy a dzsungel őslakói valami macskára vadásznak. Remélem.\n> \n> .... tévedtem. Nem az árnyak a legkülönösebbek, amiket a fák között lehet találni. Ezek a kövek. Nem tudom megmagyarázni, de néhány sziklából árad az energia. Kezdem megérteni a dzsungelt. Minden ekörül az energia körül forog. Az állatok itt gyülekeznek a kövek mellett és mintha az érzékeik kiélesednének. Nem tudom őket anélkül megközelíteni, hogy meg ne hallanának vagy ki nem szagolnának.\n> \n> .... kezdenek nagyon érdekelni ezek a sziklák. Még nem érintettem meg őket. Egy belső ösztön feltart benne. De ha sikerül ezt lerombolnom végre megfejthetem a dzsungelt. Már semmi más nem érdekel. Két napja nem ettem és aludtam. Csupán azt szeretném hogy az energiájuk átjárjon. Ez az életcélom.\n> \n> .... érzem! Érzem! Érzek mindent! Érzem a dzsungelt! Érzem a fákat! Érzem az állatokat! De legfőképp érzem az erő! Még! Még! Még kérek, ennyi nem elég! Kell még az erő! Igen! Igen! Ige..! Ne! Ne! Túl sok! Túl sok! Nem! Nem kell több! Ne! Nem akarok azzá válni! Ne! Állj le! Állj le! Nem hagyom! Nem fogok egy szörnyé válni! Nem!\n> \n> .... vér. Hús. Ez kell nekem. Emberi hús! Nem! Nem hagyom hogy elhatalmasodj felettem! Még félig ember vagyok és nem fogok egy vadállattá válni! Nem leszek vadállat! Nem is. Csupán a noxusi Parancsnokság embereinek fogod felfalni a húsát! Kiinni a vérét! Rendben, ezt megteszem...\n\n**Képességek:**\n\n**Passzív: A préda íze**\n\nHavitama az alaptámadásaival egy vérzésjelzőt tesz a célpontjára, ami 15 másodpercig marad rajta. Ha a célpont mozog, aközben hogy a jelző rajta van szagvonalat hagy maga után, amit Havitama kiszagol (lát) és ha benne halad megnő a mozgási sebessége. Ha 5 másodpercnél tovább követ egy nyomvonalat, akkor a következő alaptámadásával ráugrik a megjelölt célpontra 2 másodpercre elkábítva azt.\n\n(Ugyanaz a célpont, amit már egyszer megjelölt -attól számítva hogy lejárt- fél percig immúnis a passzív hatására.)\n\n**Q: Sziklazúzó csapás/Tüskeblokád**\n\n7 másodperc töltési idő / 100 mana\n\n**Sziklazúzó csapás:** Havitama felemeli a két öklét a feje fölé és az adott területre lesújt 300 + AD-ja 100%-a fizikai sebzést okozva és szétzúzza az ott tartózkodó ellenfelek páncélját. Ezután 5 másodpercig képes bevetni a Tüskeblokádot.\n\n70 mana\n\n**Tüskeblokád:** Havitama az adott területre kilövi a hátán található tüskéket az 100 + AD-ja 60%-a fizikai sebzést okozva, és létrehozva egy áthatolhatatlan akadályt.\n\n**W: Emberi önfegyelem/Vadállati ösztönök**\n\n2 másodperc töltési idő / Nincs költsége\n\n**Emberi önfegyelem:** Amíg Havitama ebben a formában van az emberekhez hasonlóan két lábon jár és 40 ponttal nagyobb a páncélja és varázsellenállása. Ebben a formában, ha alaptámadásaival  megjelölt célpontot támad az ütései ellopják a célpont sebességének 5%-át. (Háromszor halmozódhat)\n\n**Vadállati ösztönök:** Amíg Havitama ebben a formában van a mozgási sebessége 20%-al, az AD-ja 30 ponttal nagyobb és 10%-kal kevesebb ideig tartanak rá a tömegirányító képességek. Ebben a formában bónusz 10 sebzést kap minden alaptámadására, ha megjelölt célpontot támad.\n\n**E: Égi támadás/Megvadult roham**\n\n15 másodperc töltési idő / 60 mana\n\n**Égi támadás:** A képesség aktiválásával Havitama a kijelölt területre ugrik 200 + AP-ja 60%-a varázssebzést okoz és a célpont páncéljával arányos lassítást alkalmaz (Minél kevesebb, annál nagyobb mértékű). Továbbá 5 másodpercen belül képes bevetni a Megvadult rohamot.\n\n50 mana\n\n**Megvadult roham:** Havitama egy egyenes mentén megrohamozza a kijelölt területet és a célpont hiányzó életereje %-ban * 10 varázssebzést okoz, de minimum 100 sebzés. Ha hősön halad át, minden egység után kap plusz 10 pácélt és varázsellenállást.\n\n**R: Mennydörgő üvöltés**\n\n21 másodperc töltési idő / 150 mana\n\n**Passzív:** Havitama minden 2% Lifesteal után kap 1% Attack Speedet.\n\n**Aktív:** Havitama egy üvöltést hallat ami lecsökkenti minden körülötte álló ellenfélpáncélját 10%-kal, a mozgási sebességét pedig 30%-al.\n\n**Érdekességek:**\n-Havitama az észt hävitama szóból származik, a jelentése pedig pusztítás\n-Havitama volt az első, aki szembeszállt a Noxusi Főparancsnokággal\n\n**Hangjai:**\n\n**A préda íze:**\n-Felfalom a húsodat!\n-Nem tudsz elfutni!\n-Nem szeretem az izzadt húst!\n-Szeretem ha műsor is jár az ebédhez!\n\n**Sziklazúzó csapás használata:**\n-Pusztulj az öklöm által!\n-Porrá zúzom a csontodat!\n-Érezd a fájdalmamat!\n-Elpusztítom a testedet!\n\n**Tüskeblokád használata:**\n-Lassan a testtel!\n-Állj meg, hogy felfalhassalak!\n-Előlem nincs menekvés!\n-Nem! Te nem mész sehova!\n\n**Emberi önfegyelem:**\n-Nem uralkodhatsz felettem!\n-Én nem vagyok egy vadállat!\n-Nem fogok szörnyé válni!\n-Ismerd el hogy ember vagyok!\n\n**Vadállati ösztönök:**\n-Felfalom mindet!\n-Már érzem a szagukat!\n-Véresen szeretem a húst!\n-Ne fuss el, nem szeretem a gyors kaját!\n\n**Égi támadás:**\n-Most eltiporlak!\n-Azt hitted meglógtál!\n-Légicsapást mérek rád!\n-Egyenesen az égből!\n\n**Megvadult roham:**\n-Semmi nem állíthat meg!\n-El az utamból!\n-Felöklellek!\n-Nem állíthatsz meg!\n\n**R: Mennydörgő üvöltés**\n-Érzem a félelmüket!\n-Rettegj tőlem!\n-Ezek csak gyáva kisgyerekek!\n-Meghalnak a félelemtől!\n\n**Játékstílus:** Havitama egy jungle harcos, aki az ellenséget a saját dzsungelében vadássza le. Ahhoz hogy jól tudj vele játszani agresszívnak kell lenned, ugyanis minden képessége erre lett tervezve.\n\n**Kinézet:** Havitama fejét, az egyik karját, a fél felsőtestét és az egyik lábát fekete pikkelyek fedik és a feje egy szalamandráé. A többi testfelületén a noxusi hadsereg parancsnoki páncélzatát viseli. Meggörnyedve jár, így jól látszanak a gerincéből kiálló tüskéi. A termete Alistaréhoz hasonló. A támadásait az öklével végzi, de minden negyedik támadásával megharapja a célpontját.\n\n**Barátok:** Nincs\n\n**Ellenfelek:** Noxus városállam\n\nHogy tetszett? (Sajnos szavazást elfelejtettem hozzáadni, ezért kommentbe kérném a kritikákat, ha lehet)","replies":[{"poster":"Gabesz00","date":"2015-02-04T20:20:27.596+0000","up_votes":1,"down_votes":0,"body":"Első kérdésem az lenne hogy a vérzésjelzők sebzik is a célpontot? (Logikus lenne [csak kicsit op]) \nA második pedig az lenne hogy a képességek halmozzák a vérjelzőket?\nAmúgy hihetetlenül epikus lenne vele játszani {{item:2010}}","replies":[{"poster":"Lord Babkonzerv","date":"2015-02-05T17:27:09.607+0000","up_votes":2,"down_votes":0,"body":"Kösz a kekszet! ;) Amúgy sebzik, de csak kis mértékben 1-2 AP sebzés/másodperc, és nem a képességek nem halmozzák a jelzőket (Dariusból elég egy) :D","replies":[]}]},{"poster":"Sadraal","date":"2015-02-02T21:56:25.661+0000","up_votes":1,"down_votes":0,"body":"Lel :D\nA passzívját én is kigondoltam az egyik projektben - természetesen nem teljesen így -, szintén egy dzsungel hőshöz :D","replies":[{"poster":"Lord Babkonzerv","date":"2015-02-03T06:02:45.603+0000","up_votes":2,"down_votes":0,"body":"Ugye nem másoltam le teljesen, mert már 11-kor nem volt kedvem mind a 40 projektedet átnézni. :)\n\nMost nézem hogy Rebelnek is valami hasonló a passzívja.","replies":[{"poster":"Sadraal","date":"2015-02-03T19:25:58.743+0000","up_votes":1,"down_votes":0,"body":"Jaj, neeem :D\nMég nincs publikálva az a champion, mert nem találtam neki nevet, de a kit már megvan. Neki is ilyen ugrós passzívot találtam ki :D","replies":[{"poster":"Lord Babkonzerv","date":"2015-02-03T19:35:39.537+0000","up_votes":2,"down_votes":0,"body":"Na, kíváncsian várom akkor, hogy milyen lesz! :D","replies":[{"poster":"Sadraal","date":"2015-02-03T19:43:09.580+0000","up_votes":1,"down_votes":0,"body":"Igyekszem :D","replies":[]}]}]}]}]},{"poster":"Lord Babkonzerv","date":"2015-02-02T20:47:12.849+0000","up_votes":2,"down_votes":0,"body":"Ha bárkinek van valami ötlete hogyan pontosítsam a képességeket azt szívesen fogadom. :D","replies":[]}]}