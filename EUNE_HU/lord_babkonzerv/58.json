{"poster":"Lord Babkonzerv","date":"2015-02-10T19:47:00.802+0000","title":"Monnus, a szellemek börtöne","subforum":"Rajongói alkotások","up_votes":2,"down_votes":0,"body":"> **Történet:**\n> \n> Pontosan húsz éve látott napvilágot az öcsém, vörös hold alatt. A szüleink különösen nagy reményt fűztek hozzá, remélték hogy ő lehet az összeköttetés a valós és a szellemvilág között. Amikor megtudták hogy egy átlagos fiúgyermeknek adtak életet, szörnyűt cselekedetet hajtottak végre. Felajánlották a szellemeknek, a jóknak és rosszaknak egyaránt. Megátkozták a saját fiukat, csupán azért mert átlagos volt. A szellemvilág elfogadta az ajánlatot és sajátjaként nevelte a fiút. Nem engedték soha a falu közelébe, attól félve hogy a szülei visszafogadnák. Az ősök nyelvén elnevezték kitaszítottnak, azaz Monnusnak. Napról-napra egyre szorosabb és szorosabb kapcsolatba került a szellemekkel, mintha azok születése óta benne éltek volna. Boldog volt, habár szerette volna megismerni a szüleit és a két bátyját. Egy nap már nem bírt tovább ezzel a a kíváncsisággal és elindult a falu felé. A szüleit borzalmas embereknek tartotta, aki csak könnyedén elvetik a tulajdon gyermeküket. Aznap sikerült először végrehajtanom a szélhajlítást, hogy az öcsém feltűnt a faluban, akiről a szüleim azt mondták, hogy meghalt. Idegen vándornak vélte mindenki, de én éreztem hogy itt többről van szó, mint egy egyszerű koldus utazásáról. Odasétáltam hozzá és köszöntem neki. Megkérdeztem mi a neve. Monnus, micsoda különös egy név... Elvezettem az anyámhoz, aki a falu sámánja volt. Megdermedt a megdöbbenéstől, ahogy meglátta és ott láttam az arcvonásaik hasonlóságát. Az öcsém, aki meghalt itt állt teljes életnagyságban előttem. Rosszalló pillantást vetettem az anyám felé, aki motyogott magában. Nem értettem mit, de tudtam hogy nem biztató dolgokat. Az öcsém futásnak eredt, de árnyak lepték körül. Fájdalomüvöltések sorozatát hallatta, de az anyám csak mormogta tovább az átkokat. Nem tehettem semmit, mert ha az anyámat megölöm, akkor oda a becsületem. Amikor azt hittem, hogy az utolsó csepp élet is kiürül a fivérem testéből egy szellem lépett elé és óvta a sötétségtől. Beleolvadt az öcsém testébe, majd a körülötte gyűlt árnyakat is magába fojtotta. Monnus ott feküdt a földön élettelenül, majd felállt és elfutott. Az anyám attól a naptól fogva nem volt igazán köztünk. Bűntudat emésztette a tettei miatt...\n> \n> Elteltek az évek én pedig csak tanultam a széltechnikát tovább, szerettem volna hogy az apám büszke legyen rám. Az anyám véleménye többé nem érdekelt. A bátyám is tanulta a harcművészetet évről évre. Immár öt éve nem láttam az öcsémet, de végre igazi küldetésben vehetek részt. Az apám rám bízta egy nagyon fontos hivatalnok védelmét, ha sikerül megvédenem bebizonyítom, hogy méltó vagyok arra, hogy igazi harcossá válasszanak. Az oldalamon lévő kard súlya már-már eggyé válik velem. Érzem a szelet, bizonyosan sikerül a küldetésem. Holnap indulunk, s ha minden a tervek szerint alakul egy héten belül vissza is térhetek. Már várom az apám elismerését...\n> \n> Meggyilkolták. A hivatalnok halott és halott a becsületem is. Kudarcot vallottam. Nem az elsődleges küldetésemre koncentráltam, hanem a szülőföldem védelmére és most már nem tudok mit tenni. El kell fogadnom a büntetésemet, bizonyára az életemmel fogok fizetni a mulasztásomért. Hajlandó vagyok meggyónni bűneimet...\n> \n> Meg kellett ölnöm a saját bátyámat... Meg kellett ölnöm! Ez az egész értelmetlen. Ki az rajtam kívül, aki még képes a széltechnika használatára...\n> Nem tudhatom, hogy hol találom, de megkeresem és megölöm. Vérrel fizet a vérért. Ez egy igazságos üzlet. Két ember halt meg a cselekedetei  miatt, ezért kétszer olyan fájdalmas lesz a halála. A saját életemre esküszöm...\n> A férfi felvette a földön talált naplót és elrakta. Nem maradt semmije azután, hogy az anyja ráküldte a sötétséget a lelkére. Semmije, kivéve az emlékei és a bátyja bizalma. Ő volt húsz év alatt az egyetlen, aki nem egy állatként tekintett rá. Öt év. Ennyi ideje nincs önálló személyisége, és gondolatai. Hol a szellemek, hol a sötétség mozdítják tettekre a karjait. A szellemek a jó cselekedetekre sarkallják, míg a démonok arra hogy bántsa azokat, akiket ismer és azokat, akiket nem. A démonok uralták a testét azon a délutánon is, amikor megölte a hivatalnokot. Minden technikát használni tud, amit egyszer látott, ezért nem tudta még senki megszabadítani nyomorúságos életétől. Megfigyeli az ellenfelét, és annak megfelelően harcol. Nem tudja senki sem megállítani ámokfutását. Egy hely van, ahol mérsékelni tudják a démonok akaratát, de ha oda megy, meg kell ölnie azokat a harcosokat, akiknek lenne esélyük ellene, köztük a bátyját is.\n> \n> Ölj meg és meghalsz a kezeim által, vagy megöllek és én tovább élek. Számomra mindegy már.\n> Monnus\n\n**Képességek:**\n\n**Passzív: A lélek démonjai**\n\nMonnus lelkét és testét szellemek és démonok uralják, ezért az aktuális alakjától függnek a képességei és az értékei. A bónusz hatások értékei Monnus szintjének növekedésével arányosan emelkednek. Ha meghal vagy vált egy másik alakjába, attól még az aktuális értékei megmaradnak.\n\nSzellemek gyermeke: Monnus amíg ebben a formában van megnövelt páncéllal és élettel rendelkezik, valamint az alaptámadásaival egy egyéni energiaforrást stackel, aminek Fegyelem a neve és minden 5% után kap 1% páncéltörést az ütéseire, viszont így folyamatosan veszít a bónusz páncéljából és életéből, és ha 100% Fegyelme van, akkor a bónusz újra életbe lép, és a páncéltörés pedig 50%-kal lesz nagyobb. Maximum 100 Fegyelem gyűjthető. 5 másodperc után el kezd csökkenni a Fegyelem.\n\nDémonok pusztítója:  Monnus amíg ebben a formában van megnövelt támadási és mozgási sebességgel rendelkezik, valamint egy egyéni energiaforrást stackel, aminek Kegyetlenség a neve és minden 5% után kap 1 tényleges sebzést az ütéseire, viszont így folyamatosan veszít a bónusz  támadási és mozgási sebességgéből, és ha 100% Kegyetlensége van, akkor a bónusz újra életbe lép, és a tényleges sebzés 100%-kal lesz nagyobb. Maximum 100 Kegyetlenség gyűjthető. 5 másodperc után el kezd csökkenni a Kegyetlenség.\n\nSpirituális sebezhetetlenség: Ha mindkét energiaforrása maximumra kigyűlik, akkor életbe lép a spirituális sebezhetetlenség, ami mindkét forma passzívjával rendelkezik, valamint azok megerősített képességeivel, de folyamatosan csökken az energiajelzője 100-ról indulva. Az alaptámadások késleltethetik a visszaalakulást abba az alapformába, amelyikből átalakult. Visszaalakulás után minden energiafajtája leesik nullára.\n\n**Q: Lélekcsapás/Démonpengék**\n\nSzellemek gyermeke: Monnus a pengéjével maga elé vág 200 + AD-ja 100%-a fizikai sebzést okozva a területen tartózkodóknak. A képesség bevetése után még 1-szer aktiválható csökkentett töltési idővel.\n\nDémonok pusztítója: Monnus megpördül a pengéjét kitartva és 300 + AD-ja 120%-ka fizikai sebzést okozva a körülötte tartózkodóknak. A képesség töltési idejét minden alaptámadás 1 másodperccel csökkenti.\n\nSpirituális sebezhetetlenség: Monnus a pengéjével maga elé vág 200 + AD-ja 100%-a fizikai sebzést okozva a területen tartózkodóknak, és lestunnolja azokat. Ezután képes megint aktiválni, ekkor megpördül a pengéjét kitartva és 300 + AD-ja 120%-ka fizikai sebzést okozva a körülötte tartózkodóknak és a kiosztott sebzés 50%-ával gyógyítja magát. Ennek a képességnek a töltési idejét minden gyilkosság és assziszt lenullázza.\n\n**W: Szellempajzs/Visszatámadás**\n\nSzellemek gyermeke: Monnus a benne élő szellemekből egy pajzsot von maga köré 4 másodpercre, ami 200 + HP-ja 10%-ka sebzéstől védi meg, és a képesség lejártával a pajzs megmaradt életével gyógyítja.\n\nDémonok pusztítója: Monnust sötétség veszi körbe 2 másodpercre. Ha ez alatt az idő alatt egy képesség éri, akkor annak a sebzését 50%-kal csökkenti, majd a képesség újbóli aktiválásával leutánozza. Az így visszaküldött képesség az eredeti sebzésének 80%-ával rendelkezik. Ultira nem hat.\n\nSpirituális sebezhetetlenség: Monnus a benne élő szellemekből egy pajzsot von maga köré 4 másodpercre, ami 200 + HP-ja 10%-ka sebzéstől védi meg, és energiát tárol el, valamint a képesség lejártával a pajzs megmaradt életével gyógyítja és területre sebez az eltárolt energi nagyságától függően. Ezután képes megint aktiválni, ekkor sötétség veszi körbe 2 másodpercre. Ha ez alatt az idő alatt egy képesség éri, akkor annak a sebzését 100%-kal csökkenti, majd a képesség újbóli aktiválásával leutánozza. Az így visszaküldött képesség az eredeti sebzésének 100%-ával rendelkezik. Ultikra is hat, csak akkor a sebzés 40%-kát osztja ki\n\n**E: Szellemugrás/Pokolcsapás**\n\nSzellemek gyermeke: Monnus egy egyenes mentén előrelendül 200 + AD-ja 60%-a varázssebzést okozva, és földbe gyökereztet minden a vonalba eső ellenfelet.\n\nDémonok pusztítója: Monnus a földbe csap, egy kis területen 300 + AD-ja 30%-a varázssebzést okozva, és a levegőbe lök minden közelben tartózkodó ellenfelet.\n\nSpirituális sebezhetetlenség: Monnus egy egyenes mentén előrelendül 200 + AD-ja 100%-a varázssebzést okozva, és földbe gyökereztet minden a vonalba eső ellenfelet, valamint csökkenti a sebzésüket 10%-kal. Ezután képes megint aktiválni, ekkor a földbe csap, egy kis területen 300 + AD-ja 60%-a varázssebzést okozva, és a levegőbe lök minden közelben tartózkodó ellenfelet, valamint elszívja a jelenlegi életük 10%-át, aminek 80%-ával magát gyógyítja.\n\n**R: Szellemek gyermeke/Démonok pusztítója/Spirituális sebezhetetlenség**\n\nSzellemek gyermeke: A képesség aktiválásával belép ebbe a formájába, amelyben megnövelt páncéllal és élettel rendelkezik.\n\nDémonok pusztítója:A képesség aktiválásával belép ebbe a formájába, amelyben megnövelt támadási és mozgási sebességgel rendelkezik.\n\nSpirituális sebezhetetlenség: Ha mindkét energiaforrása maximumra kigyűlik 3 másodperc múlva, vagy a képesség aktiválásával belép ebbe a formájába.\n\n**Játékstílus:** Monnus egyik formájában egy mozgékony assassin a másikban pedig egy szívó fighter. Annak megfelelően kell ellene játszani, hogy épp milyen formában van. Ha az ultija aktív akkor ötvözi mindkettő jellemzőit, ezért bölcs dolog tartani tőle a távolságot.\n\nSzellemek gyermeke: Ebben a formában hosszan tud a harcokban maradni, és nagy folyamatos sebzést tud kiosztani.\n\nDémonok pusztítója: Ebben a formában nem tud a harcokban maradni, de nagy összpontosított sebzést tud kiosztani.\n\n\n**Recall:** Monnus meditálni kezd, sötétség és szellemek kavarognak körülötte, majd hirtelen felugrik és hazateleportál.\n\n**Vicc:** Kijönnek a szellemek Monnus testéből, kő papír ollót játszanak, Monnus követ, a szellemek pedig egy nagy papírt formáznak, Monnus elhessegeti őket. (Engem legyőzni? Lehetetl... Mondom lehetetlen!)\n\n**Taunt:**\nA halálba nerfelem őket!\nEz nem fair... Én egyedül vagyok... Ők meg csak öten!\n\n**Tánc:** Monnus el kezd keringőzni a saját szellemmásaival.\n\n**Barátok: ** {{champion:157}} {{champion:64}} {{champion:11}} (Ha a szellemek uralják)\n\n**Ellenfelek:** {{champion:157}} {{champion:64}} {{champion:11}} (Ha a démonok uralják)\n\n","replies":[{"poster":"Sadraal","date":"2015-02-10T20:10:45.082+0000","up_votes":1,"down_votes":0,"body":"> [W] Szellemvágás:\n> Ha aktív a képesség, a hősök ellen indított egyszerű támadások manát igényelnek, és érvényesülnek a találati hatások. A képesség külön hatótávolsággal rendelkezik.\n> \n> Mikor Akia ugyanazt a célpontot támadja, mint egy szövetségese, a köztük fennálló lélekláncon keresztül indítja a támadásait.\n> \n> Halálos kötelék: Akia a lélekláncon keresztül okoz sérülést az általa támadott hősnek.\n\nSzellemvágás :D\nJó, tudom, nem egyforma :)","replies":[{"poster":"Lord Babkonzerv","date":"2015-02-11T12:25:56.639+0000","up_votes":1,"down_votes":0,"body":"Jaj bocs, este ez jutott eszembe, de akkor megváltoztatom Lélekcsapásra","replies":[{"poster":"Sadraal","date":"2015-02-11T16:13:23.416+0000","up_votes":1,"down_votes":0,"body":"Csak poénból írtam, egyáltalán nem gond :D","replies":[]}]}]}]}