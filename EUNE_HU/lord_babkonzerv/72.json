{"poster":"Lord Babkonzerv","date":"2015-01-29T17:44:25.905+0000","title":"Rahul, a dűnék pásztora","subforum":"Rajongói alkotások","up_votes":2,"down_votes":0,"body":"Közkívánatra megérkezett a harmadik hősöm :D.\n\n**Történet:**\n\n> És akkor behatoltunk a sírba. A falakat körülöttünk képek borították. Egy letűnt birodalom utolsó emlékei. Shurima. Többé már nem egy virágzó dinasztia, csupán romok melyeket ellepett a sivatagi homok. Azok voltak a szép idők, amíg a császár uralkodott... Akkoriban volt a rablók fénykora... De ez már nem számít. Valamiből élni kell, ezért vagyunk most itt. Egyelőre nem találtunk semmi említésre méltót. Csak falak és a lábunk alatt kavargó homok...  Várjunk... Ott valami fénylik. Egy kis aranykoporsó. Bizonyára egy gyermek fekszik benne.... Mindegy, nem lehetek érzelmileg gyenge a helyzet nem engedi meg... Muszáj elvinnünk vagy különben ez az egész felhajtás hiábavaló volt. De... Ez a sír más... Itt a kriptában furcsa jelek vannak... Csikorgást hallok... Az egyik fal felragyog és egy ősi történet elevenedik meg előttünk... Mágia... Sosem jó előjel...\n> \n> A kisfiú ott futkározott a ház verandáján és az apja mosolyogva figyelte. Látszódott rajta hogy a fiú a legnagyobb kincse. Vált a kép... A család ott áll egy aranykoporsó mellet. A kisfiú szeméből patakzanak a könnyek, az apja ott áll és átöleli a fiát, próbál erősnek maradni,de az ő szemében is könnycseppek csillognak. Bizonyára az anya hunyt el, és most azt láthatjuk hogyan kísérik legvégső útjára. Ahogy a koporsó kigurul a csarnokból a kisfiú szíve végképp megszakad, lefekszik a földre piciny öklével a földet ütlegeli és borzalmas sírás szakad ki kicsiny torkából. A kép megint váltani készül... Itt már a fiú nem kisgyerek a tizenegyedik életévében járhat. Az apa egy karavánra pakolja fel a csomagjaika, miközben a fiú egy aranymedált forgat a kezei között. Az anyjától maradt utolsó emléke... Összehúzódnak az arcvonásai és az apjára néz. A tekintete nem bosszús, nem szomorú, hanem őszinte. Nézésével kérdi az apját, hogy biztos el akarják-e hagyni ezt a várost, ami eddigi otthonuk volt. Az apa átható tekintettel  válaszol, hogy ez a legbiztosabb elképzelése. A kép megint elhomályosul... Az apa a fiával a sivatagon vág keresztül. A karaván után szélvihar támad és felkapja az apróbb homokszemeket. A fiú arckifejezése a honvágyát tükrözi. A lovak hirtelen egy hatalmasat ugranak, amitől a karaván az oldalára borul. Habár az utasok nem sérültek meg, de a csomagok szanaszét repültek, a lovak pedig szétszaladtak. Az apa nem érti hogy történhetett ez, mi az amitől a lovak ennyire megijedtek. Odapillant egy száz méterrel előttük lévő dombra... Lila fény árad felőle. Hirtelen rádöbben mi az. Az arcát elborítja az izzadtság és a légzése szaporára vált. A fia nevét kiáltja:\n> -Amumu merre vagy!!!\n> -Amumu gyere ide hozzám szép lassan!\n> A fiú meghallja az apja kiáltását, de nem érti mire föl ez a nagy ijedtség. Lassan odasétál, az apja megragadja a karját és az arcába kiáltja ezeket a szavakat:\n> -Fiam el kell mennünk!!! Hagyjunk itt mindent, sietnünk kell!!! Ha szólok teljes erődből kezd el arra futni amerre én!!! Megértetted?!\n> -Igen apám, de mire föl ez a riadtság? Nem hagyhatjuk itt a csomagjainkat?!\n> -Ne kérdezősködj!!! Fuss!!! Fuss!!! Fuss!!!\n> Nyugat felé vették az irányt. Szélsebesen futottak. A kép változott... Az apa egy test fölé nehezedett és sírt. Nem csak könnyezett, telitorokból sírt. Az apró test a fiáé volt. Egy óriási lila tüske állt ki a mellkasából. Az apán látszott hogy egész este a fia fölött virrasztott. Karikások voltak a szemei.\n> A távolban egy város körvonalazódott. Ide akartak eljutni... Azért halt meg a fia, mert ő nem tudta megvédeni... Borzalmas bűntudat emésztette a lelkét. Már csak egy dolgot akart. Tisztességben eltemetni a fiát. Becipelte a testet a városba és a temetkezési vállalkozó felé vette az irányt. Saját kezével tekerte be a testet a kötéssel és helyezte az aranykoporsóba. Hogy a koporsót meg tudja venni el kell adni a feleségének a medálját. Még egy ok amiért bűntudat kínozhatja. Ott élt két évet a városban, hogy legyen ideje kiásni a kriptát. A kép megint váltani készül... Abban a kriptában volt az apa amiben mi állunk... Tehát igaz... A fia, Amumu kriptájában vagyunk. A koporsót lehelyezte arra a helyre, ahol most is áll, megsimogatta a fedelét és kilépett a kriptából egyenesen egy homokviharba. A testét felkapta a szél, bőrrét lemorzsolta a homok. Megkapta amire vágyott. Most meghal. De nem... A jegygyűrűje felizzott és a teste áttetszővé vált... A gyűrűje egy védővarázslattal volt ellátva... Hiába akart elpusztulni a sivatag által, eggyé vált vált vele. Ő lett a homok... Ő lett a szél... Ő fújja a dűnéket... Itt megszakadt a képsorozat.\n> \n> A társaimra nézek. Nem tartom jó ötletnek rám haragítani a sivatagot. De ők makacsul a vagyont fontosabbnak tartják a biztonságunknál. Így már biztos... A pokolra jutunk mindannyian. Kinyitjuk a koporsót hogy kiemeljük a gyermek mumifikált testét, de a koporsó üres. Nagy megkönnyebbülés. Hátha megússzuk épp bőrrel. A vállunkra vesszük a koporsót és elindulunk a kijárat felé. Kilépünk az ajtón és felpakoljuk a koporsót a karavánunkra. Mi nem követünk el olyan hibákat, mint Amumu és az apja, hogy a ragadozó területére tévedünk. Behatolunk mélyen a sivatagba... A lovak megtorpannak és elszakad a gyeplőjük és szétszaladnak. Kavargó homoktengert látunk körülöttünk... Bezárt egy tölcsérbe, és egyre csak szűkül...\n> Mennydörgő hangot hallunk:\n> -Hagyjátok a fiamat békében nyugodni!!! Egyszer már kudarcot vallottam, és nem védtem meg, de többször nem fogok!!!\n> Felettünk összezárult a homokboltozat, fájdalmat éreztem, majd minden elsötétült...\n> \n> Birodalmak jönnek-mennek,\n> De egy dolog mindig megmarad,\n> A dűnéket mozgató fuvallat...\n\n**\nKépességek:**\n\n**Passzív: Kavargó homok**\n\nHa Rahul, vagy a közelében lévő ellenséges vagy szövetséges egység mozog, azzal felkavarja a homokot, amit Rahul összegyűjt, és a varázslataihoz felhasznál. Maximum 1000 homokot tud Rahul összegyűjteni. Ha maximumra fel van töltve Rahul passzívja, akkor megkapja a Suhanó Homokvihart és 40%-al megnő a mozgási sebessége.\n\n**Q: Morzsoló homoktenger**\n\nKöltség: 100 homok/másodperc\n\nRahul a kurzor irányába egy szélvihart kavar, ami a passzívjából gyűjtött homokot magával ragadja és az adott területen egy vonalban az AP-jának 50%-a varázssebzést okoz másodpercenként, amíg lenyomva tartjuk a gombot.\n\n**W: Bénító futóhomok**\n\nKöltség: 200 homok\n\nPasszív: Rahul 10%-kal nagyobb sebzést okoz földbegyökereztetett ellenfeleken.\n\nRahul egy kör alakú területen futóhomokot idéz, ami 5 másodpercre marad meg és másodpercenként, amíg benne tartózkodunk, Rahul AP-jának 30%-át sebzi. Ha valaki 2 másodpercnél tovább marad a területen elsüllyed a futóhomokban, földbe gyökerezik a képesség hátralévő időtartamára.\n**\nE: Dűne**\n\nKöltség: Nincs költsége\n\nRahul az adott területen megidéz egy homokbuckát, ami 2 percig marad meg, ellenfélnek és csapattársnak egyaránt akadálynak szolgál és 500 homokot tartalmaz. Ha Rahul a közelében tartózkodik, folyamatosan tölti a passzívját. Ha a Dűnében tárolt homok elfogy a dűne megsemmisül.\n\n**R: A sír őrzője**\n\nKöltség: 500 homok\n\nRahul átváltozik egy homokviharrá, képessé válik arra hogy egységeken haladjon keresztül valamint másodpercenként az AP-ja 60%-át szenvedik el a benne álló ellenfelek. Amíg a képesség aktív Rahulra 50%-al rövidebb ideig hatnak a lassító és kábító hatások. Ha a képesség időtartama alatt újra aktiváljuk a képességet, akkor egy széllökéssel a kurzor irányába dashol, a homokvihar pedig megszűnik.\n\n\n> **Hőskoncepció:** Rahul a dűnék pásztora, ezért a testéről lelógó szakadt rongyokban jár, amelyek az arcát is eltakarják. A kezében egy pásztorbotot tart. A teste körül egyfolytában kavarog a homok, és a szél fújja a testén lévő rongyokat. Ha a passzívja maximumra van feltöltve akkor egy homokvonalat húz maga után, ha pedig az ultija aktív, akkor egy homoktornádó kapja fel a testét, aminek ő a közepében lebeg.\n\n**Barátok:**\n Amumu,\n Nasus,\n Azir\n**\nEllenfelek:**\n Reksai,\n Xerath,\n Renekton,\n Cassiopea,\n Sivir (gyűlöli a zsoldosokat)\n\nSzerintetek milyen lett?","replies":[{"poster":"Amerada Clusoh","date":"2015-02-10T07:05:28.509+0000","up_votes":1,"down_votes":0,"body":"akk...amugy jo az ötlet!\nDe ez is olyan, mint Azir és Srunos között.Mert ha Srunos rátámad Rahulra akkor Srunost magábaolvasztaj...\n\nNa mindegy...Jo lett!   {{item:3136}} {{item:3151}}","replies":[]},{"poster":"Amerada Clusoh","date":"2015-02-06T20:35:23.707+0000","up_votes":1,"down_votes":0,"body":"bocs hogy igy vana hödöm,de és a tiedröl még csak nem is tudtam\nsry!\n\n\nUgye nem gond?\nnemrég keztem el nézegetni a fórumokat\n\nmégegyszer bocs.{{champion:96}}  (amugy a hösöm srunos)","replies":[{"poster":"Lord Babkonzerv","date":"2015-02-06T20:49:05.396+0000","up_votes":1,"down_votes":0,"body":"Nem baj csak rossz napom van és egyből arra gondoltam hogy innen az ötlet.","replies":[]}]},{"poster":"Amerada Clusoh","date":"2015-02-06T20:39:33.542+0000","up_votes":1,"down_votes":0,"body":"amugy az hogy a dünék pásztora az egy kissé nasus jellegű mert nasus meg a homokdünék őre\n\nszoval nem kopiztam","replies":[]},{"poster":"Sadraal","date":"2015-01-30T15:38:57.353+0000","up_votes":1,"down_votes":0,"body":"Az E kicsit hasztalannak tűnik a passzív mellett, mivel a homokot csak adott helyre idézheted, Rahul viszont minden egység mozgása után kap homokot. Ettől az E inkább akadályként érvényesül, de képzeld csak el, ha teledobálod az ellenség dzsungelét ilyen két percig fennmaradó buckákkal - jó poén lenne -, eléggé megnehezíted a közlekedését.\nAz R érdekes, de szerintem nem olyan durva. Az már más kérdés, hogy menekülésre vagy támadásra érdemesebb-e használni, de ezt orvosolni lehetne egy dash-hatással, amit az ulti újraaktiválásával lehetne ellőni a megadott irányba (látszatra mint pl egy Janna tornádó). Így Rahul addig marad a harcokban, ameddig jónak látja, de ha forrósodik a helyzet, egy kattintással elsuhanhat hegyen-völgyön át. Ezzel megtarthatja a falakon való áthaladást, mégsem lesz olyan op escape skillje - és nem is csak arra használnák.\nJó, befejeztem :D","replies":[{"poster":"Lord Babkonzerv","date":"2015-01-30T16:02:45.640+0000","up_votes":1,"down_votes":0,"body":":D \n\nVárj fel kell még fognom a sok szöveget. XD\nSzóval szerinted az ultival ne tudjon falakon áthaladni csak ha újra aktiválja akkor egy dashhal még mindig tud falon át menekülni? Mert én ezt szűrzem le a szövegből :D","replies":[{"poster":"Sadraal","date":"2015-01-30T18:16:07.648+0000","up_votes":1,"down_votes":0,"body":"Igen, erre próbáltam rámutatni :D","replies":[{"poster":"Lord Babkonzerv","date":"2015-01-30T18:23:37.825+0000","up_votes":1,"down_votes":0,"body":"Akkor igazad van :D","replies":[]}]}]}]},{"poster":"Enforc3r","date":"2015-01-29T20:46:51.718+0000","up_votes":1,"down_votes":0,"body":"Elég jó lenne, de szerintem az ulti kicsit erős... Illetve ezt úgy értem, hogy tegyük fel 5 mp-ig jó az ulti. Átmegy boton az összes falon, elkaphatatlan... Akkor cd kéne rá, kb. 4-5 perc, hogy normális legyen ez a mérték, mert azért durva. Rek'Sai is elég könnyen menekül el, na akkor ő? :D","replies":[{"poster":"Lord Babkonzerv","date":"2015-01-29T20:58:10.708+0000","up_votes":1,"down_votes":0,"body":"Hát bevallom én egy 120 másodpercre gondoltam, mert ha megnézed menekülő képessége az ultiján kívül nincs. Amúgy is csak a lassító és bénitó hatások hatnak rá kevesebb ideig, egy jó kis fear vagy földbegyökereztetés vagy charm és máris nyugodtan üthetitek a vihart :D","replies":[]}]},{"poster":"Csou","date":"2015-01-29T20:41:10.750+0000","up_votes":1,"down_votes":0,"body":"Nagyon jó az ötlet GJ","replies":[{"poster":"Lord Babkonzerv","date":"2015-01-29T20:44:34.101+0000","up_votes":1,"down_votes":0,"body":"Kössz a dicséretet! :)","replies":[]}]}]}