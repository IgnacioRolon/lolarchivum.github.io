{"poster":"Lord Babkonzerv","date":"2015-02-03T18:33:43.370+0000","title":"Mymik, a tökéletes álca","subforum":"Rajongói alkotások","up_votes":2,"down_votes":0,"body":"> **Történet:**\n> \n> A demaciai földművesek egy holttest körül álltak. Nem túl gyakori eset hogy valakit a jobbágyságból a háza előtt holtan találnak meg. Különös halála lehetett. A hasán három sebből vérzett. Olyan nyom volt ez, mintha valaki a saját vasvillájával ölte volna meg és aztán precízen visszaillesztette volna a kezébe, hogy úgy tűnjön öngyilkosságot követett el. De mindenki tudta hogy ez nem igaz. Ismerték a környéken. Még az első freljordi zarándoklattal érkezett. Habár a barbárok őshazájából tért meg, hogy egyszerű életet éljen, de nem voltak gyilkos hajlamai. Még a marháit is a hentes vágta le, mert nem bírta nézni szegény állat szenvedését. -  Habár régen vadász volt, de egy bizonyos nap után már nem tudott állatot ölni. - Igazán páratlan eset volt, hogy valaki így hunyt el, Demaciában nem történt gyilkosság már II. Jarvan uralkodása óta. A szomszédok noxusi merényletre gondoltak, ami nem egyedüli eset volt ebben az időben. A tömegből kilépett a halott fia és ekképp szólalt fel:\n> -Nem hagyhatjuk hogy a noxusi kutyák csak így betörjenek az otthonainkba és meggyilkolják a számunkra legfontosabb családtagjainkat! - Itt elakadt a fiú szava, látszott hogy a sírás kerülgeti. - Nem hagyhatjuk ezt megtorlás nélkül! Kövessetek, a király színe elé járulunk és bejelentjük a gyilkosságot! - Itt már hosszú csíkokban folyt a könny az arcán - Utánam Demacia bátor földmívesei! Nem hagyjuk annyi... - Nem tudta befejezni, mert a torkából szívszorongató zokogás tört elő. Nem bírt a földön fekvő apjára nézni. A földre folyó piros vér a bátyja vörös hajára emlékeztette, aki elhunyt a Noxus elleni háborúban. Még egy szerettét vette el Noxus. Komoly lelki válsággal kellett megküzdenie. A szintén gyászoló anyja elvezette a tömegből. Az emberek tanácstalanul néztek egymásra, hogy leolvassák a másik arcáról mi legyen a következő lépés. Kínos csönd következett. Hosszú perceken át csak némán egymást nézték a tömegben összegyűlt földművesek. A csendet egy arrajáró öreg koldus törte meg: \n> -Hát nem értitek bolondok! Ez ő volt nem a noxusi kutyák! Freljord hófödte hegycsúcsain! Shurima szélfútta dűnéin! Bilgewater háborgó tengerén! Mindenhol ott van! Figyel és várja hogy újra eljöjjön az ideje. És el fog jönni. Már csupán napok kérdése. Mint ez a szerencsétlen is mutatja, megbosszulja a fajának a kiirtását! Egyedül kóborol a világban, de senkinek nem tűnik fel. Ez a tökéletes álcája. Ha ránézel csupán egy egyszerű járókelőt látsz. De ő sokkal több annál! Demacia ősi szellemei óvjanak minket a pusztulástól! - Itt az öreg elkezdett fuldokolni - Barátaim itt a vég!\n> -És ugyan ki ez a szóban-forgó láthatatlan gyilkos? - Szólt az egyik ember gúnyosan - Csak nem a hatalmas Üresség próbálja elpusztítani a munkásosztályt? - Szavai után harsány nevetés hallatszott - Egyszer hittünk neked és mire mentünk vele? Elvették a földjeink felét! Mint ahogy mindig, már megint túl sok alkoholt ittál vénember!\n> -Még rá fogtok jönni hogy igazat szóltam! Becsületes ember voltam világéletemben. A király legfőbb vadászává választott, de nem is véletlenül döntöttem úgy hogy eljövök és koldulásra adom a fejemet! Az amit láttam elég lenne ahhoz hogy ti meghaljatok a félelemtől! Meglátjátok majd mind!\n> Az emberek bosszús pillantással tekintettek az öregre, de végül hazasétált mindenki. A holttestet elcipelték a temetkezési vállalkozóhoz, hogy koporsóméretet vegyenek róla. A földúton csak a koldus maradt és üres tekintettel a távolba nézett, mígnem egy kislány meg nem zavarta:\n> -Mondja csak bácsi mik voltak azok a borzalmas dolgok, amiket a vadonban tetszett látni? - A kislány hatalmas ártatlansággal tette föl ezt a kérdést -\n> -Hát lyányom sok mindent láttam én életemben a világból, sárkányokat, jégtrollokat, de nem ezek miatt hagytam ott a szakmámat, hanem a kísértet miatt. A bestia miatt ami akkora félelmet keltett bennem, hogy nem voltam képes újra a vadonba lépni:\n> \n> Tüzes nyári nap volt. Az égen csupán pár felleg gyülekezett. A királlyal a szokásos délutáni vadászatra indultunk. Szekérre pattantunk és egyenesen a Sötét-Mélység-hasadék felé vettük az irányt. Csupán én, a három leghűségesebb vadászom, őfelsége és a kisfia: Jarvan ültünk a szekéren. Ho, és persze meg ne feledkezzünk a vadászatban a leghűségesebb társunkról, a vérebekről. A hátamon egy puska volt, az övembe egy zsebkést és egy erszény kábítólövedéket tettem. A király szokása volt hogy ha lelövünk valamit, még életében megköszöni neki, hogy húsával jóllakhatunk. Elég különös szokás, de ki vagyok én hogy ítélkezzem? Szóval odaértünk a szakadékhoz. Sokszor jártunk már itt, legtöbbször szarvast és rókát lőttünk. Lenéztem a szakadék mélyén folydogáló patakra és valami nagyon különöset véltem felfedezni. A víztükörben egy furcsa állat körvonalait láttam, semmi ahhoz hasonlót nem láttam azóta se. A testét fehér pikkelyes bőr fedte és különböző színekben vibrált, amint megcsillant rajta a napsugár. Éppen szólni akartam a királynak hogy nézze meg, de akkor hirtelen eltűnt. Azt hittem a szemem káprázott, de most már tudom hogy tévedtem. Ha akkor megmondom mit láttam akkor ez a férfi lehet hogy még mindig élne. Ez már nem számít... Szabadon engedtük a vérebeket hogy szagot fogjanak és legyen végre valami zsákmány mindegyik külön ösvényre tévedt, mind a hármat egy-egy vadászom követte külön. Én ott maradtam a királlyal és a kisfiával. Szörnyű hiba volt a vadászaimat egyedül elengedni... Egy negyedóra múlva borzalmas sikítást hallottunk, abból az irányból, amerre a vadászaim elindultak. Öt percen belül mindegyik ott termett a szekérnél, pórázon vezetve a vadászkutyákat. Mindegyikük hallotta a kiáltást, de nem tudják ki lehetett az. Ezt különösnek tartottam. Az egyik véreb mérgesen morgott arra, aki a pórázát tartotta. Nem értettem hogy miért, ezért megkérdeztem mi baja annak a kutyának. Ő válasz helyett beleharapott szegény állatba, ami élettelenül hullott a földre, a vadász pedig berohant a sűrűbe. Rémült arckifejezést láttam a királyon, ezért felszólítottam az embereimet, hogy azonnal szálljanak be. Szép sorjában beültek mind, én felültem a lovak elé. Elindultunk. Gyorsan vágtáztak a lovak, de sajnos nem elég gyorsan. Fodrozódó leveleket láttam a környéken majd egy kutyát kiszaladni az erdőből. A mi kutyánk pontos mása. Az a valami megharapta a kutyánkat hogy aztán lemásolja! Beugrott a kocsiba és kirántotta az egyik utast. Szerencsére nem a király volt. Hátrapillantottam és azt láttam, hogy megmarja a társamat, majd az ő formájában felegyenesedik. Egy ordítást hallottam még mielőtt elhagytuk volna az erdőt:\n> -Elpusztultok mind! Megbosszulom a társzaim végszetét! Meghaltok mind nyomorult vadászok!\n> \n> -És azóta nem jártam az erdőben. Másnap benyújtottam a felmondásomat a királynál. - A koldus szemében könnyek gyülekeztek. -\n> -Nyugalom bácsi én hiszek magának! - A kislány odalépett hozzá, megölelte, majd pedig elszaladt. -\n> Az öreg nekitámaszkodott a falnak és a régi dolgokon töprengett, mint ahogy szabadidejében szokta. Gondolat gondolat után suhant át a fejében. Semmi nem tudta volna felébreszteni a kábultságából. Persze egy dolgot kivéve. Sziszegő hangot hallott, majd amint megfordult az elhunyt földműves állt előtte:\n> -Hiányosztam öreg?\n\n**Képességek:**\n\n**Passzív: Gyűlölet**\n\nMymic az alaptámadásaival gyűlöletet gyűjt, amit fel tud használni a Tökéletes álca képességhez, ezenfelül minden 1% után kap 0.5 mozgási sebességet. Ha maximumra fel van töltve akkor életbe lép az Őrjöngés és minden alaptámadásával a hiányzó HP-ja után gyógyítja magát.\nMaximum 100 Gyűlöletet gyűjthet össze.\n\n**Q: Többszörös csapás**\n\n10 másodperc töltési idő / Nincs költsége\n\nA képesség aktiválásával Mymic következő alaptámadása területre ható lesz és az eltalált ellenfelek számától függő fizikai sebzést okoz. (300 + AD 80%-a + eltalált ellenfele száma * 10)\n\n**W: Tökéletes álca**\n\n20 másodperc töltési idő / 50 Gyűlölet\n\nMymic megharapja a célpontját ezáltal az aktuális Gyűlöletétől függő varázssebzést okozva (Gyűlölet*3). Így ellopja a célpont adatait és 5 másodpercre felveszi az alakját, megkapva az életét, páncélját, varázsellenállását, AD-ját és AP-ját, valamint a képességeit (Ultit nem). A képességek és alaptámadások az eredeti célpont sebzésének csak a felét osztják.\n\nMymic képes szövetséges egységet is megharapni, de úgy nem oszt rá ki sebzést csak lemásolja. Ha szövetséges miniont harap meg, akkor abban a formában 20 másodpercig képes tartózkodni és egy képességének aktiválásával egyből visszaváltozik.\n\n**E: Érzékelés mentesen**\n\n15 másodperc töltési idő / Nincs költsége\n\nMymic láthatatlanná válik 5 másodpercre és 20%-kal megnő a mozgási sebessége.\n\n**R: Öngyilkos hatás**\n\n120 másodperc töltési idő / Nincs költsége\n\nPasszív: Mymic 20%-al kevesebb sebzést szenved el képességektől\n\nAktív: Amíg Mymic valaki más alakjában van képes elindítani annak az ultiját (Ha készülődési idő van rajta, és lejár közben az álca, akkor még a képesség végbemegy pl.: Kathus ulti).\n\n**Barátok:** Aatrox\n\n**Ellenségek:** Leona, Pantheon, Diana, Rengar, Kha'zix, Rek'sai","replies":[{"poster":"walterke","date":"2015-02-13T14:46:13.729+0000","up_votes":1,"down_votes":0,"body":"Király a sztory!!!!","replies":[{"poster":"Lord Babkonzerv","date":"2015-02-14T08:23:40.469+0000","up_votes":1,"down_votes":0,"body":"Köszönöm! :D","replies":[]}]},{"poster":"Gabesz00","date":"2015-02-04T19:55:47.426+0000","up_votes":1,"down_votes":0,"body":"Én is láttam amúgy már pár ilyen hőst ,de egyszerűen király lett ahogy kifejtetted a storyt!!!{{item:2010}}","replies":[{"poster":"Lord Babkonzerv","date":"2015-02-05T17:36:30.197+0000","up_votes":1,"down_votes":0,"body":"Kösz :D","replies":[]}]},{"poster":"Lord Babkonzerv","date":"2015-02-03T19:42:30.159+0000","up_votes":1,"down_votes":0,"body":"Amúgy szerintetek nem lett egy kissé túl OP? Mert akkor visszaveszek az értékekből","replies":[{"poster":"Sadraal","date":"2015-02-03T19:45:52.666+0000","up_votes":1,"down_votes":0,"body":"Nem OP, de szerintem nem éppen kivitelezhető a másolása miatt, de ezt már kifejtettem egy régebbi fan-made hősnél.","replies":[{"poster":"Lord Babkonzerv","date":"2015-02-03T19:48:36.566+0000","up_votes":1,"down_votes":0,"body":"Azért írtam, hogy a lemásolt ellenfél sebzésének csak a fét osztjaki. Azért lett amúgy ilyen a kitje, mert a Riot most egy hasonló karatert vett tervbe.","replies":[{"poster":"Sadraal","date":"2015-02-03T20:16:01.803+0000","up_votes":1,"down_votes":0,"body":"Milyen forrásból tudod? :D","replies":[{"poster":"Lord Babkonzerv","date":"2015-02-04T12:46:20.344+0000","up_votes":1,"down_votes":0,"body":"Angol fórumon egy moderátor írta, hogy tervbe van véve egy ilyen assassin hős","replies":[{"poster":"Sadraal","date":"2015-02-04T18:04:40.651+0000","up_votes":1,"down_votes":0,"body":"A moderátorok szerintem nem kapnak ilyen szintű információkat, ők csak önkéntesek.","replies":[]}]}]},{"poster":"NalamiHUN","date":"2015-02-03T21:21:05.744+0000","up_votes":1,"down_votes":0,"body":"Honnan tudod?? O.O","replies":[]},{"poster":"Sadraal","date":"2015-02-03T20:32:51.100+0000","up_votes":1,"down_votes":0,"body":"> valamint a képességeit (Ultit nem)\n\nEz a része a nehezen kivitelezhető.","replies":[]}]}]}]},{"poster":"Sadraal","date":"2015-02-03T19:36:30.221+0000","up_votes":1,"down_votes":0,"body":"Nekem is van egy kaméleonom :D","replies":[{"poster":"Lord Babkonzerv","date":"2015-02-03T19:40:04.080+0000","up_votes":1,"down_votes":0,"body":":D Hát azért mert jó hősalapanyag.","replies":[{"poster":"Sadraal","date":"2015-02-03T19:46:42.253+0000","up_votes":1,"down_votes":0,"body":"Igen, könnyű volt a kitet megcsinálni neki, és egészen balanszosra sikerült :D","replies":[{"poster":"Lord Babkonzerv","date":"2015-02-03T19:51:11.664+0000","up_votes":1,"down_votes":0,"body":"Szerintem is. Amúgy miért nem raksz ki minden Lol-projektet ide a fórumra?","replies":[{"poster":"Sadraal","date":"2015-02-03T20:19:58.762+0000","up_votes":1,"down_votes":0,"body":"Mert amikor idetévedtem, nem akartam a régieket is felrakosgatni :D","replies":[]}]}]}]}]},{"poster":"Lord Babkonzerv","date":"2015-02-03T19:34:07.657+0000","up_votes":1,"down_votes":0,"body":"Ha egy moderátor látja ezt megkérném hogy a címben lévő Mymik nevet változtassa meg Mymic-re. Előre is köszönöm!","replies":[]},{"poster":"NalamiHUN","date":"2015-02-03T19:12:50.736+0000","up_votes":1,"down_votes":0,"body":"Azta, de jó!:D\n\nViszont egy kérdés: Mi a fene Mymic? Ürességlény? Darkin? Tranformers?\n\nNa de viccet félretéve, tényleg jó lett!:)","replies":[{"poster":"Lord Babkonzerv","date":"2015-02-03T19:27:26.592+0000","up_votes":1,"down_votes":0,"body":"XD Kösz. A sejtelmesség éltet egy történetet, ezért nem írtam le hogy mi, de így szóban elárulom, hogy a faja utolsó tagja.\nRégen békében éltek a hegység rejtekében, amikor a Solarik elfoglalták a lakhelyüket és kiirtották őket mind egy szálig. Legalábbis azt hitték... Mymic bosszúhadjáratot indított minden vadász ellen, mert arra emlékezteti, hogy meghalt minden fajtársa. Ja amúgy a Khameleon faj utolsó egyede.","replies":[]}]}]}