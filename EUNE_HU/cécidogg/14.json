{"poster":"CéciDogg","date":"2014-04-22T21:27:08.943+0000","title":"Új admin: iSPZ - Ezermester","subforum":"Általános beszélgetés","up_votes":3,"down_votes":0,"body":"Üdvözlet Idézők,\r\n\r\nÖrömmel mutatom be nektek a magyar League of Legends közösség első hivatalos ezermesterét és új adminját, iSPZ idézőkollégát!\r\n\r\nA tegnapi megjelenés óta valószínűleg már sokan láttátok a fórumokon bütykölni, így lehet, hogy már korábban beolajozta a kezeteket egy gyors kézrázás vagy pacsi közben.\r\n\r\nMesterünk korábban rengeteget segített nekünk a játék alfatesztje során, és önmagát nem kímélve, időt és energiát nem sajnálva segített nekünk elhozni azt a klienst, amit \r\nma már ti is kipróbálhattok! A tesztelési időszak alatt végig nagyon pozitív volt, és igazi hőshöz illő magatartást mutatott a próbajátékok során is (csak feedelt... ja nem, az én voltam... - szerk).\r\nÖnzetlen munkájával rengeteget segített nekünk a PBE fórumokra érkező rengeteg hozzászólás és észrevétel rendezésében, illetve kezelésében. \r\n\r\nA fentiek miatt nagyon örültünk, hogy úgy döntött elfogadja az ezermesteri pozicióval járó kötelezettségeket és vállalja, hogy a fülünkként és szemünkként fog funkcionálni fórumjainkon.\r\n\r\nTudjuk, hogy pozitív hozzáállásával és a részletekre való figyelmességével rengeteget fog nektek/nekünk segíteni, hogy a kérdéseitekre mindannyian választ kaphassatok és egy pozítív, egymást segítő közösség épülhessen fel. \r\n\r\nFogadjátok őt sok szeretettel és pacsival!\r\n\r\nCsavarokat meghúzni, motorokat beindítani, kezeket a kormányra és \r\n\r\nDÜBÖRÖGJÖN A MAGYAR LOL!","replies":[{"poster":"iSPZ","date":"2014-04-23T05:58:17.437+0000","up_votes":3,"down_votes":0,"body":"Köszönöm szépen a bemutatást, ismét kitettél magadért Céci! \n\nAz alfateszt során Daedalus és CéciDog rendkívül pozitív hozzáállása, segítőkészségük nem utolsó sorban humorérzékük az, ami miatt leginkább itt vagyok. Ha nem kaptam volna annyi pozitív visszajelzést Tőlük, valószínűleg nem áldoztam volna rá ennyi energiát és időt. \n\nAz eddigieket látva jól meg leszünk itt a fórumon, én is csatlakozom Riotos barátaimhoz, ha gondoljátok, vegyetek fel a játékban.  \n\nIgyekszem mindenkinek válaszolni, segíteni, ne essetek kétségbe, ha két napja nem kaptatok választ, rajta vagyunk!\n\nMindenkinek sok szerencsét, jó játékot kívánok!","replies":[]}]}