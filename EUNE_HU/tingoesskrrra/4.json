{"poster":"TinGoesSkrrra","date":"2019-05-20T09:18:47.111+0000","title":"Lag?","subforum":"Segítség és támogatás","up_votes":2,"down_votes":0,"body":"Sziasztok! Folyamatosan 300-500ms-el küzdök úgy hogy tökéletes az internet.\r\nValaki tudna segíteni? mi a megoldás{{sticker:slayer-jinx-unamused}}","replies":[{"poster":"PowerPein","date":"2019-05-20T13:18:17.597+0000","up_votes":3,"down_votes":0,"body":"Próbáld ki ezt és akkor kiderül, hogy a net tényleg jó-e:\n(bővebb infó: https://support.riotgames.com/hc/hu/articles/201752674#wq2 )Megj.: a 8-as lépéstől van a riot szerver parkja. (Nálam legalább is.) Pár percet igénybe vehet. Onnan tudod, hogy kész, hogy a CMD ablakban ismét tudsz gépelni.\n\nMI AZ A TRACERT?\nA Tracert annak az útvonalnak az áttekintése, amelyet a kapcsolat a számítógépedtől a kiszolgálóinkig bejár.\n\nTRACERT-NAPLÓ BESZERZÉSE:\nNyomd le a [Windows billentyű] (a szóköz bal oldalán, a Ctrl és az Alt között található billentyű) + R billentyűparancsot\nÍrd be a cmd parancsot a keresősávba, majd kattints az „OK” gombra. Ekkor egy fekete háttéren fehér betűket megjelenítő ablak nyílik meg.\nJelöld ki és másold ki a megfelelő parancsot attól függően, hogy melyik szerverhez próbálsz csatlakozni:\n\nEUNE szerver:\nPlatform/bejelentkezés:\n(tracert prod.eun1.lol.riotgames.com) > \"%USERPROFILE%\\desktop\\Tracert.txt\"\n\nJátékszerver:\n(tracert 162.249.73.1) > \"%USERPROFILE%\\desktop\\Tracert.txt\"\n\nIlleszd be ezt a cmd ablakába (a fekete mezőbe a fehér betűkkel). Ehhez kattints az egér jobb gombjával, és válaszd a „Beillesztés” parancsot. Ne használd a Ctrl+V billentyűparancsot, mivel ebben az esetben nem működik!\nA kapcsolattól függően a nyomkövetés elvégzése 5–15 percig is eltarthat. Amikor befejeződött, létrejön az Asztalon egy szövegfájl a Tracert-naplóval.\nEllenőrizd, hogy a parancs megfelelően futott-e le – ha a Tracert.txt fájl csak egyetlen sort tartalmaz, a parancs nem megfelelően futott le.\nCsatold a Tracert.txt fájlt egy támogatási hibajegyhez.\n\nA TRACERT-NAPLÓ ÉRTELMEZÉSE:\nA tracert-kimenet első sora azt írja le, hogy mit tesz a parancs: „Tracing route to XXX.XXX.XXX.XXX” („Útvonal követése a következő címig: XXX.XXX.XXX.XXX” (a szerver IP-címe, amelyhez csatlakozol)). Ezek után minden egyes sor egy úgynevezett „ugrás” a számítógéped és a Riot szervere között. A számítógéped és a Riot közötti úton az adatok több központon is áthaladnak, különösen, ha fizikailag távol élsz a szervertől.\n\nMindegyik sor a sorszámmal indul, amely figyelmen kívül hagyható. Ezután 3, ezredmásodpercben megadott érték következik. Az adatcsomagod, illetve a hálózati adatok ennyi idő alatt végzik el az ugrást a számítógépről a következő állomásig (ez az Üzenetváltási idő, angolul Round Trip Time – RTT). Minden ugrást 3 alkalommal kísérel meg a rendszer.\n\nHa az RTT helyén egy csillag () látható, akkor az adatcsomag nem tért vissza a várt időkereten belül.\nHa az ugráshoz egy vagy két csillag tartozik, az még nem jelent feltétlenül csomagvesztést, de a 3 csillagot () követő „Request timed out” (A kérésre nem érkezett válasz a határidőn belül) üzenet a következő hálózati hibák egyikét jelezheti:\n\nA célállomás tűzfala vagy biztonsági szoftvere blokkolja a kérést. Ilyen esetekben érdemes az internetszolgáltatódhoz fordulni, hogy segítsenek kideríteni a probléma okát (mellékeld a futtatott tracert-naplót is!)\nLehet, hogy valamilyen probléma adódott a számítógéped és a Riot szerverei közötti hálózati útvonalon. Ha egy útvonalkövetés megnövekedett hálózati késést mutat (nagyobb ezredmásodperc értéket) a középső ugrásnál, amely a későbbi ugrásokkal tovább nő, az általában azt jelzi, hogy hálózati probléma lép fel valahol a számítógéped és a Riot szerverei között. Ebben az esetben kapcsolatba kell lépned az internetszolgáltatóddal, és mellékelni a naplófájlokat.\nAmennyiben például a tracert-napló 10 ms értéket mutat az első 3 ugrásnál, amely 200 ms-ra ugrik, majd azután folyamatosan növekszik, akkor valószínű, hogy az internetszolgáltató által biztosított hálózaton lehet valamilyen gubanc.\n\nHa további segítségre van szükséged a tracert-napló értelmezéséhez, akkor írj nekünk egy támogatási jegyet, és mellékeld hozzá a naplófájlt.","replies":[{"poster":"UtálomEztA nevet","date":"2019-05-22T12:21:53.110+0000","up_votes":1,"down_votes":0,"body":"Wow, lehet egy személyes kérdésem? Ezeket hol tanultad? Én számítógépes hálózatokkal szeretnék majd foglalkozni, azért kérdezem.","replies":[{"poster":"PowerPein","date":"2019-05-22T13:13:06.925+0000","up_votes":1,"down_votes":0,"body":"Hobbi :P \nTényleg. Mivel a bátyám az aki informatikát tanult, de rá nem számíthattam, ezért magam tanultam meg ezeket. Ez a ping tesztes nyomkövetést is alapos kereséssel találtam meg a LoL support oldalán. Egy az egybe kimásoltam a szöveget, de megadtam a linket ahol ez a rész van.\nSzáloptikás netem van és nálam is volt hasonló jelenség, hogy a LoL-ban 200-300 ms ping volt, de a többi weboldallal nem volt gond és a torrent letöltésnél sem volt adat vesztés. Akkor kerestem rá jobban, hogy mi lehet a probléma és így találtam meg ezt a leírást. Ahogy lefutott, egyből látszott, hogy a szolgáltatónál van gond. De gondolom más IP címekkel is működik ez a funkció. Kb. 2 hét volt mire a szolgáltató ki javította.\nNekem az internet nem merül ki a facebookban XD Szinte bármit amit keresek, azt megtalálom, még akkor is, amikor más már feladta :)","replies":[]}]}]}]}