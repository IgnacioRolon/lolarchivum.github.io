{"poster":"Gombapörkölt","date":"2019-06-03T07:56:01.665+0000","title":"Marcus, a Kitartó","subforum":"Rajongói alkotások","up_votes":2,"down_votes":0,"body":"Legújabb hősömet mutatnám be, jó szórakozást!\n\n**Módosítva**\n\n**[Kinézet]**\nMarcus egy ifjú zauni vegyszermunkás és guberáló, aki az alsóbb szinteken él. Alultáplált és betegesnek tűnik a Szürkeségtől. Egyszerű, csóró viselete van, egyetlen feltűnő dolga a steampunk öve, amire fegyverei, egy pisztoly és egy kard, vannak csatolva.\n\n**[Leírás]**\nMarcus egyedi az alsóbb szinteken élők között. Elszántságának, vegyi tudásának és önkísérleteknek köszönhetően megtanulta lélegezni a Szürkeséget, a Zaunt fojtogató mérgező gázok keverékét, míg az másoknak a nem is annyira lassú, de biztos halállal egyenlő. Vágya, hogy egyszer elhagyja a helyet a város legnagyobb és legveszélyesebb elméihez vonzotta, évekig csiszolva tudását. De most fordulóponthoz érkezett: valóban el akarja-e hagyni Zaunt és egyáltalán képes-e rá...\n\n**[Stílus]**\nMarcus kora miatt nem képzett harcos, stílusa érdekes keveréke a távolsági, közelharci és orgyilkos hősöknek. Csatákban nem kezdeményez, de a _célpontokat _ folyamatosan zavarja. A túl közelre merészkedő és védtelen hősöket könnyűszerrel kivégzi.\n\n**[AA]**\nMarcus nem rendelkezik alaptámadással. \n\n**[P1 - Elszántság]**\nMarcus nem használ manát, képességeit csak a töltési idő korlátozza. Helyette elszántságot gyűjt (max. 100), melyet a végső képességére használhat el. Ezt minionok (+5) vagy hősök (+25) legyilkolásával szerezheti.\n\n**[P2 - Fókusz]**\nMarcus támadás (jobb klikk) helyett megcélozza az ellenfeleket (max. 3), amíg azokat meg nem öli, vagy a legújabb felülírja a legrégebbit. A célpontok ellen Marcus bónusz páncél- és varázstörést kap.\n\n**[Q - Hextech Hatlövetű]**\nMarcus lő egyet a revolverével a kurzor alatti vagy a _megcélzott _  vagy a legközelebbi ellenfélre 650 egység (Caitlyn) távolságon belül, fizikai sebzést okozva. Összesen 6 lövedéke van, melyeket kedve szerint használhat, legalább 1 másodperc szünettel két lövés között. Az újratöltés 8 másodpercig tart minden szinten és csak akkor kezdi el, ha az összes lövedék elfogyott, viszont minden alkalommal, amikor ezzel a képességgel öl, 1 másodperccel csökken a töltési ideje.\n\n**[W - Zaun Illata]**\nMarcus egy időre felveszi gázmaszkját és gyors életregenerációt és csökkenő mozgási sebességet kap az időtartamra.\n\n**[E - Chem-penge]**\nMarcus suhint maga előtt a kardjával, fizikai sebzést okoz és rövid időre megmérgez minden eltalált ellenfelet. Ha legalább egy _célba vett_ ellenfelet eltalál, újra használhatja a képességet, maximum 3-szor.\n\n**[R - Végtelen Elszántság]**\nHa Marcusnak maximális elszántsága van, akkor halálos sebzés elszenvedése után automatikusan és azonnal feltámad és 3 másodpercre megnövelt mozgékonyságot és mozgási sebességet kap elfogyasztva az összes erőforrást.\nTovábbá, ha legalább 50 elszántsága van, felerősítheti valamelyik alapképességét. Ennek a képességnek magas töltési ideje van, de 100 elszántságnál két képességet erősít fel egymás után használva.\n**[Q - High Noon]**\nMarcus azonnal újratölt, ha nincs tele a tárja és egyszerre lövi el az összes lövedékeket, bónusz sebzéssel és 4 másodperc alatt tölt újra. A következő tárat szünet nélkül kilőheti.\n**[W - Eternum]**\nMarcus felrobbant maga alatt egy nagyobb füstbombát felerősített hatásokkal, ami a területen marad 10 mp-ig és a benne tartózkodó ellenfeleket mérgezi, gyógyíthatatlanná teszi.\n**[E - Rageborn]**\nMarcus a kardjával gyorsan előre csúszik a kijelölt irányba, tényleges sebzést okozva az első eltalált ellenfélnek, a többinek vegyes sebzést. Érkezés után hevesen megpördül, kissé félrelökve az ellenséges hősöket és pár másodpercre megmérgezi őket.\n\n**[Történet]**\nAz első robbanást követően, az ijedséget a kezdeti pánik követte. Folyamatos rengések rázták egész Zaunt, groteszk ritmust adva a lángoló Alsóvárosnak. Az emberek az üvegszilánkeső elől menekültek az égő Szürkeségben a pokol hárfáihoz hasonlító rázkódó csövek között. Marcusra érdekes hatással volt ez az újfajta légkeverék, nehezebb volt lélegezni, de furcsamód felpörgette. Talán csak a félelem okozta adrenalin. A lényeg megvolt: édesanyja fegyveröve és saját fegyverei, melyeket az évek folyamán gondos munkával megszerzett alkatrészekből rakott össze, némi segítséggel. Ebben a pillanatban nem érdekelte már más, csupán, hogy kijusson ebből az átkozott helyről, de messze volt még Piltover és az úton felfelé nem csak a bányarobbanások okozta veszélyek a legnagyobb probléma. Ahogy a patkányok menekülnek az emelkedő vízben, úgy kúszott felfelé az embertömeg is a remélt biztonságba, egymást taposva, mindenki önmagáért. Ez a fajta pánik elkerülte a fiút, de aggodalma a feljutást illetően nem hagyta gondolkodni sem. Egészen addig, amíg a lépcsősor iszonyatos fémsikoltással el nem tűnt a lába alól. Marcus dermedve nézte, ahogy a mélybe hullik és csörömpölve szakad darabokra a fémcsöveken. -Ez nem volt túl stabil.- Szerencsére már ilyen fiatalon is remekül kiismerte magát a városban, Piltover szemete számára nagy kincs volt, amiből megismerhette a várost egy másik oldaláról, amit más nem gyakran láthat. Revolvere és chemtech gladiusa a bizonyítékok erre, amik olyan erőt adtak neki, amivel akár az egyenes falon is felmászott volna. Az idő múlását nem érzékelte, de minden érzékével tudta, hogy egyre feljebb jut, ahogy érezni kezdte az égő város mellett a Promenád piacának jellegzetességét. A vasutcákat üveg borította, ahogy kijutott a kanyargó lépcsőházból. Ahogy egy pillanatra megállt, érezni kezdte lábait, ahogy megálljt parancsolnak a száz meg száz lépcső megmászása után. Alkalma, hogy körbenézzen gyorsan véget ért, amikor gyorsan közeledő zúgó, mély csikorgás ütötte meg a fülét. Egy felvonó érkezett pár lépésre tőle, a felfelé futó csövek között és egy férfit hozott fel, egy monstrumot, jobb karja helyén csak egy vérző csonk. A férfi kilépett a felvonóból és a fiú felé fordult, de nem csinált semmit. Csak állt és kifejezéstelen arccal bámult rá. Marcus életében nem érzett ilyen félelmet. Már sok emberrel elbánt, de a férfi látványa rémületet gerjesztett benne, ahogy csak ott némán áll, megkínzott és csonkított testtel és őt figyeli. Vajon ember ez vagy állat? Marcus keze fegyverein volt és minden erejével sajgó lábait próbálta mozgásra bírni. Nagy nehezen megmozdult és egyetlen menekülőútja felé vette az irányt. Lassan oldalazott piac felé vezető csősikátor felé, szemét a hústorony emberen tartva, aki váratlanul tett egy lépést felé, de úgy tűnt, mintha vadállatként azonnal nekirontana és cafatokra tépné. -Hova mész? -kérdezte, hétköznapi módon. -El. -bökte rá a fiú. Azt se tudta mit csinál, szíve a torkában dobogott, de elméje és két keze készen állt bármire. A férfi egy újabb lépést tett és Marcus szemében nagyobbat nőtt, mint arra számított volna, így hátrálni kezdett és revolverét markolászta. A férfi arca teljesen megváltozott, egy másik ember állt előtte, sokkal hatalmasabb, sokkal félelmetesebb. -És mit fogsz csinálni? -morogta. Bár Marcus nem is értette, hogy mi történik, de nem blokkolt le. Elmondta, hogy bosszút áll mindazokon, akik kihasználják és elnyomják Zaunt és polgárait. A férfi órákig tűnő másodpercek alatt újra közönyössé vált, majd fáradttá, már-már szomorúvá vált, majd halkan megszólalt. -Stom Ur Got... Menj! -Kiáltotta mennydörögve. Marcus legnagyobb meglepetésére az ember vért fröcskölve fordult egyet, és a chem-finomítók felé vette az irányt. Szürreális érzések kavarogtak a fiú koponyáját döngetve. Kezei lesiklottak a fegyvereiről és fölnézett. Mélyet lélegzett és rövid pillanatra egy leheletnyi friss levegőt érzett a tüdejében, ami aztán gyorsan elkeveredett a Szürkeséggel. ","replies":[{"poster":"Nemin","date":"2019-06-03T10:14:21.887+0000","up_votes":2,"down_votes":0,"body":"Tekintve, hogy a sztori még nincs kész, egyelőre én se tudok róla mit mondani.\n\n**Képességek:**\n\n**Passzív:** Alapvetően tetszik a megjelölés ötlete, de szerintem nem igazán jó ötlet \"védtelenné\" tenni a karaktert.\n\n**Q:** Nyolc másodperces CD-vel folyamatos probléma lesz, hogy inkább a minionokat akarod levadászni, vagy az ellenfelet bántani, szimplán azért is, mert nem fog mindkettőre elég töltényed maradni. Ezen kívül szerintem nagyon fájdalmas az, ha valahogy kikeveredsz egy harcból egy tölténnyel, majd hirtelen mondjuk a riverben rádveti magát az ellenfél erdésze. Egész őszintén én ezt a fegyvert odaadnám neki alaptámadásnak és hasonlóan mint Jhin és Graves ő is elkezdene újratölteni, ha 3-4 másodpercig nem használtad a fegyvered.\n\n**W:** Ez a képesség eléggé emlékeztet Cassiopeia W-jére és Varus E-jére. Nem feltétlen rossz, de valami csavar még nem ártana hozzá.\n\n**E:** Ez így jó ahogy van. Kombózik a passzívval, széleskörűen alkalmazható, nincs túltolva.\n\n**R:** Sajnos az ulti első fele tiszta Aatrox passzív. A második fele pedig Heimerdinger ultijára emlékeztet. A fejlesztett képességek közül a Q kicsit semmilyen, a W elég hasznos, de szerintem regen helyett inkább vakítania kéne (hisz mérgező füst), az E-vel pedig az a bajom, hogy hiába egy tök erős engage, a karakternek semmi esélye nincs utána kijönnie a harcból. Ha tank volna, ez nem lenne probléma, de hát nem az.\n\n**Összességében (egyelőre):**\n\nEgyáltalán nem rossz. Van a karakterben kreativitás, benned meg bátorság innoválni, de azért van pár szabály, amit nem érdemes felrúgni. Kíváncsian várom a történetét.","replies":[{"poster":"Gombapörkölt","date":"2019-06-03T19:00:29.742+0000","up_votes":1,"down_votes":0,"body":"Köszönöm a remek kritikát, frissítettem a hősleírást.","replies":[]}]}]}