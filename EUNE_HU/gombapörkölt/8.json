{"poster":"Gombapörkölt","date":"2020-02-04T16:19:16.202+0000","title":"Beliskner, az Üresség Ellensége","subforum":"Rajongói alkotások","up_votes":3,"down_votes":1,"body":"Íme újabb hősöm, aki talán egy kis változatosságot hoz a LoL karaktereinek sorába. Enjoy!\n\n**[Kinézet]**\nBeliskner egy sztereotipikus \"kis szürke idegen\", testhez álló futurisztikus és letisztult ruhával. Eszközei nem láthatóak, használatkor tudományos módon előkerülnek a semmiből. Bár kicsinek és törékenynek látszik, nagyon gyors és agilis, atlétikus testfelépítése van.\n\n**[Leírás]**\nBeliskner egy távoli világ szülötte és fajának utolsó képviselője. Az Üresség lényei elnyelték az anyabolygóját és ennek hatására könyörtelen gyűlöletet érez irántuk és bármilyen áldozatra hajlandó, hogy elpusztítsa őket. Az Üresség aktivitása Runarettára vezette őt és Beliskner elhatározta, hogy megtisztítja ezt a világot a rémektől.\n\n**[Stílus]**\nBelisknert nehéz besorolni bárhová. Technológiailag fejlett eszközöket, például egy **drónt** is bevet arzenáljából. Bár fizikailag gyenge, mégis harcba száll, hogy ellenfeleit megtévessze, majd csapdába vezeti őket, ahonnan nincs menekvés. Pusztító végső képességével egy pillanat alatt megváltoztathatja a csata kimenetelét, jobb vagy rosszabb irányba.\n\n**[B]**\nBeliskner fejlettségének köszönhetően hamarabb hazateleportál, 8.5 s helyett 5 s alatt. A felerősített teleportálás (Baron) ideje nem módosul.\n\n**[P - Felsőbbrendű Technológia]**\n- Beliskner néhány képességéhez energiát használ fel, melynek maximális értéke 100 és 10% energiát regenerál 2 másodperc alatt minden szinten.\n- Beliskner segítségére van egy célozhatatlan és sebezhetetlen drón, **Z1**, ami mindig a közelében repked és alaptámadáshoz, valamint néhány képességéhez asszisztál. Alaptámadásai csak varázssebzést okoznak, Beliskner minden sebzésétől függően. Támadási sebessége minden szinten 1/1 s, hatótávja 600 egység Belisknertől mérve, és pusztulása után 40 másodperc múlva tér vissza, ami töltési idő csökkentéssel módosul. Z1 magától nem lő, csupán azokat az ellenfeleket támadja, akiket Beliskner megjelölt (jobb klikk) és az állj paranccsal (S) Z1 is abbahagyja a támadást. Mikor Z1 éppen képességet teljesít, nem hajt végre alaptámadásokat. \n\n**[AA]**\nBeliskner egy plazmából álló karddal küzd, közelharci távolságban. Z1 azt az egységet támadja 600 egység távolságban, amelyiket Beliskner is.\n\n**[Q - Plazmavető]**\n10% energia | 8-4 s cd/lvl 1-18 \nBeliskner minimális felkészüléssel és nagy sebességgel kilövi kardjának pengéjét a kiválasztott irányba, viszonylag messzire. A lövedék az első ellenfélbe beleáll, 1-3 másodperce nagyban lelassítva a célpont mozgási sebességét. Z1 azonnal rálő az eltalált ellenfélre és kritikus sebzést okoz a plazmapengével megjelölt célpontnak. Ez a képesség frissíti Beliskner alaptámadását.\n\n**[Q - Túltöltés]**\npasszív | energia \nHa Beliskner 100% töltöttségen van, a következő alkalommal, mikor energiát regenerálna, feltölti azt a kardjába és következő alaptámadásával vagy Plazmavető képességével elhasználja. Az így eltalált ellenfélnek bónusz varázssebzést okoz és 1-2 másodpercre elkábítja (_stun_)\n\n**[W - Anti-grav Meghajtó]**\n10% energia + 10%/1 s | 10-5 s cd/lvl 1-18\nBeliskner a kiválaszott irányba csúszik egy kis távolságot, gravitációs energiával. A képességet aktívan tartva Beliskner elteszi fegyverét és egy hátirakétát növeszt a ruhájából, amivel a  levegőbe emelkedik és rengeteg mozgási sebességet kap. Amíg Beliskner a magasban van, nem tudja használni alaptámadásait és a többi képességét viszont különböző bónuszokat kap: megnő a látótere, átrepül és átlát a falakon, valamint nem hatnak rá a lassító és földhöz kötő (_grounding_) tömegirányítások. Viszont, ha kemény tömegirányítással találják el, azonnal landol és elindul a képesség töltési ideje. Bár repülés közben Beliskner nem indul el a megcélzott (jobb klikk) ellenfelek felé, ha azok 600 egységen belül vannak, Z1 ugyan úgy támad a képesség használata alatt is.\n\n**[E1 - Holocsapda]**\n10% energia | 0 s cd/lvl 1-18\nBeliskner gyorsan eldob egy eszközt a közelben kiválasztott helyre, ami azonnal láthatatlan csapdává válik és 30 másodpercig marad fenn. Ha egy ellenséges hős a közvetlen közelébe kerül a csapda aktiválódik és egy hologramot jelenít meg. A hős, amelyik aktiválta, egy ideig a hologramot támadja (_taunt_), majd az eszköz felrobban és az elszenvedett sebzést visszaosztja. A képességnek nincs töltési ideje, de amíg van egy aktív holocsapda a pályán, a képesség módosul (E2). Ha az lejár vagy megsemmisül, a képesség újra holocsapda lesz.\n\n**[E2 - Mecha-meteor]**\n0 energia | 0 s cd/lvl 1-18 | aktív drón\nZ1 becsapódik a kiválasztott területre a megadott irányból (Taliyah W, Viktor E, Rumble R), ezzel fizikai és varázssebzést okoz. A hatás a becsapódás irányától függő irányba ellöki az eltalált ellenfeleket. Z1 megsemmisül a képesség hatására.\n\n**[R - Szingularitás]**\n0 energia | 300 s cd/lvl 6-18 | aktív drón\nZ1 villámgyorsan a kiválasztott helyre repül közepesen nagy távolságra Belisknertől. 2 másodperc elteltével Z1 létrehoz egy szingularitást, ami 2 másodpercig aktív (Ziggs R méretű). A képesség két gyűrűből áll; a közepe a fekete lyuk eseményhorizontja: az itt tartózkodó minden egységet azonnal beszippantja, eltüntetve őket a pályáról, a külső gyűrű a vonzástér: az itt tartózkodó ellenséges egységeket a gravitáció a szingularitás közepe felé vonzza, így minél közelebb vannak az eseményhorizonthoz, annál inkább csökkentett mozgási sebességgel bírnak attól távolodva, az álló célpontok pedig gyorsan az eseményhorizont felé csúsznak. Mikor a képesség véget ér, a szingularitás felrobban. A vonzástérben lévő ellenséges egységeknek varázssebzést okoz és kissé félrelöki azokat. A fekete lyuk által eltüntetett szövetséges hősöket (beleérte Belisknert is) a robbanás kis mértékben sebzi az **aktuális életerejük** alapján és a szingularitás helyén térnek vissza. Minden más ellenséges egység tényleges sebzést szenved el a **hiányzó eleterejük** alapján és ha túlélik, abba az irányba repülnek el, ahonnan a fekete lyukba beléptek. Z1 megsemmisül a képesség hatására.\n\nA Targon hegy vidékének egy ritka, felhőtlen éjszakája remek lehetőség a csillagok megfigyelésére. Egy apró lény dolgozott az egyik kissebb csúcs tetején, ahol még nem fagyott el a magaslati növényzet. Bár a hideg szelek és a fagyott talaj ellen nem nyújtottak védelmet, úgy tűnt a kis teremtmény számára ezek nem okoztak problémát. A ruhája szinte beleolvadt szürkés bőrébe és nagy fekete szemei hol az eget fürkészték, hol az előtte álló masina képernyőit vizsgálták. Egy közelében lebegő gépezet papagájként másolta mozdulatait. \n- Itt van... tudom! - morogta Beliskner megszállottan. A repülő robot szomorú hangokkal felelt és gazdáját figyelte. Beliskner folytatta az előtte alló szerkezet finomhangolását, mikor az egyik képernyőn furcsa adatok jelentek meg. Pont az, amit már hetek óta várt. Egy rövid szünet után jeleket és kódokat ütött be az egyik panelen, mire a gépből egy aranyszínű sugár lőtt az ég felé. A fény szétterült az égen és lassan kezdett formát ölteni egy korona képében. Úgy tűnt, a csillagok megmozdultak az égbolton és kavargó füst kezdett kígyózni a hegyek fölött. A korona alá a csillámló por egy arcot rajzolt ki: egy sárkány arcát. A kozmikus anyag meggyújtotta fénnyel a testet és a lény megmutatta isteni valóját Belisknernek. Ő azonban ámulat helyett dühöt és árulást érzett és ezt a lény is észrevette.\n- Hát nem hajlongsz és ámulsz színem előtt? - kérdezte a lény, miközben lassan és elegánsan igyekezett jobban megmutatni magát hívójának.\n- Nem. -felelte durcásan Beliskner. A csillagkovács egyszerre lepődött- és sértődött meg. Közelebb szállt a szürke idegenhez és figyelni kezdte.\n- Talán ismerjük egymást?\n- Ismerted a népemet. Miattad haltak meg. - Beliskner várt a sárkány válaszára, aki rövid ideig tűnődött, hogy vajon hol láttott hasonló élőlényt.\n- Nem. Nem hiszem. - felelte Aurelion Sol, majd kecsesen arrébbszállt. Ez a viselkedés borzasztóan feldühítette Belisknert, de ígyekezett megőrizni hidegvérét, hiszen nem csak azért kereste fel ezt a pökhendi lényt, hogy számonkérje, hanem hogy a segítségét is igénybe vegye.\n- Azt hittem neked minden csillag fontos és vigyázod a fényüket. Ehelyett... evilág háziállata vagy, és azok között is utolsó. - Aurelion Sol testét formáló kozmukus köd kavarogni kezdett és izzó tekintetét Belisknerre szögezte. Z1 baljósan csipogott, mikor a sárkány Beliskner felé közelített, de ő meg sem tántorodott, csak a csillagkovács forrongó szemeit nézte és folytatta mondanivalóját. - A világom azért pusztult el, mert a sötétség hatalmasabb volt a **te** fényednél és népem tudásánál. Az Üresség... nem csak ezt a világot fenyegeti, hanem sok másikat is és azzal, hogy itt vagy, megadod nekik azt, amit akarnak. Segíts nekem! Keljünk útra! Együtt elpusztíthatjuk a sötétség lényeit és kiűzzük a terrort az Univerzumból!  - Beliskner lelkessége Z1-re is átragadt, aki fel-le repkedve és bátorítón csipogva próbálta meggyőzni a kozmikus sárkányt. Aurelion Sol némán figyelte Belisknert, majd kissé lehajtotta a fejét, megvillantva gyönyörű aranykoronáját.\n- Látod ezt? Ez nem dísz, hanem rablánc. Minden egyes csillag halálát érzem, mert mind az én testem részei. - Aurelion Sol mást nem mondott, csak szomorúan siklott ide-oda a csillagos égen. Belisknerben kavarogtak az érzések és a gondolatok.\n- Ki tette azt rád és hogyan? \n- Egy Pantheon nevű lény, aki minden világon megkeserítette az életem, de csak ezen halt meg. - Aurelion Sol rövid szünet után azt mondta, a hogyan nem fontos, mivel szégyellte, hogy tőrbe csalták. Nem is látta értelmét a további beszélgetésnek, így az ég felé emelkedett és lassan kezdett beleolvadni a csillagokba.\n- Talán leszedhetem. - mondta Beliskner. Az égi sárkány hirtelen összerándult és egy pillanatra úgy tűnt, mintha a csillagok lehullanának az égből.\n- Mit? Hogyan? Mikor? - hadarta Aurelion, miközben visszatért az idegenhez és repülő szerkezetéhez, ezerszínű porfelhőt verve a hegycsúcsra. Ezután a két földön kívüli hosszas beszélgetésbe és tanácskozásba kezdett, de Beliskner már az elején leszögezte: a szabadság ára az Üresség pusztulása.\n\nJavítva: hibák, de biztos van még x)","replies":[]}