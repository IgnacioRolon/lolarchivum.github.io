{"poster":"Riot tmx","date":"2015-01-21T17:23:37.612+0000","title":"Az EU szerverekkel kapcsolatos terveink","subforum":"Általános beszélgetés","up_votes":4,"down_votes":0,"body":"Sziasztok!\n\nNéhány hete indítottunk egy témát az amerikai fórumon az amerikai szerver jövőjével kapcsolatban, néhányan pedig érdeklődtek, hogy vannak-e hasonló terveink az EU-ra nézve is. A rövid válasz: igen, vannak. A részletesebb választ alább találjátok!\n\nAhogy a korábbi bejelentésekben is említettük már, egy hatalmas, egész kontinenst átszelő Riotos gerinchálózatot építünk, ami a nagyobb európai városokat és régiókat köti majd össze. Az amszterdami adatközpont beiktatásával és a frankfurti adatközpont megváltoztatásával valójában már most több mint 500 európai internetszolgáltatóval van közvetlen kapcsolatunk, és befejeztük a frankfurti és amszterdami adatközpontjaink között lévő nagy sebességű összeköttetés lefektetését is. Néhányan tehát már most tapasztalhattatok némi javulást a kapcsolatban, de úgy gondoljuk, sokat fog még fejlődni a helyzet.\n\n**Miért is csináljuk mindezt?**\n\nA saját európai gerinchálózat megépítése ugyanazon az okon alapul, mint az amerikai ötleté: jobb kapcsolatot szeretnénk biztosítani a játékosok és a szervereink között azáltal, hogy a saját kezünkbe vesszük a teljes kapcsolatot, így nem kell egyéb, külső szolgáltatók gerinchálózatára támaszkodni.\n \nEzek a külső szolgáltatók úgy építik fel szolgáltatásaikat, hogy megfizethető sávszélességet biztosítsanak felhasználóik számára; a leggazdaságosabb megoldás azonban nem mindig a legmegfelelőbb az online játékok szempontjából. Néhány nemzetközi hálózat nagyon gyors, vannak azonban olyan szolgáltatók, akik inkább olcsóbb, alacsonyabb minőségű adatátvitellel dolgoznak.\n\nA célunk az, hogy megnöveljük a Riot jelenlétét azokban a régiókban, ahol a fenti hátrányok jelentkeznek, ezáltal javítsuk a játékélményt és minimalizáljuk a kapcsolati nehézségeket is. Ahelyett, hogy külső cégek gerinchálózataira támaszkodnánk, hogy az egyes internetszolgáltatók adatait eljuttassuk a szervereinkhez, közvetlen kapcsolatokat fogunk kiépíteni az internetszolgáltatókhoz. Ezek után szólunk az internetszolgáltatóknak, hogy „*nyugodtan használjátok a Riot gerinchálózatát a LoL-lal játszó klienseitek esetében*”. Mivel a mi gerinchálózatunkon csak LoL-lal kapcsolatos adatforgalom halad majd, ez nagyban megnöveli az adatátviteli sebességet az internetszolgáltató és a Riot között.\n\nEz egy igen bonyolult folyamat, de Lozza_Maniac nevű játékosunk szépen elmagyarázza a dolgot, ha részleteiben is érdekel a téma (ez persze angolul van sajnos): [http://www.reddit.com/r/leagueoflegends/comments/2rh0qa/an_explanation_of_what_riot_is_doing_in_na_and/](http://www.reddit.com/r/leagueoflegends/comments/2rh0qa/an_explanation_of_what_riot_is_doing_in_na_and/).\n\n**Hogy néz ki ez a folyamat, és hol tartunk most?**\n\nElkezdtük saját fizikai infrastruktúránk tervezését és kiépítését. Befejeztük a játékbeli hálózati statisztikák analizálását, megvásároltuk a szükséges berendezéseket és tárgyaltunk a nagy távolságú vezetékek árusítóival is.\n\nAz új gerinchálózat több európai adatközpontot fog összekötni, miközben az egész infrastruktúrát a mi szakembergárdánk fogja fenntartani és felügyelni. Emellett új mérnököket is csatasorba állítunk, hogy segítsenek a folyamat zökkenőmentes bevezetésében, majd fejlesztésében. \n\n**Mi a helyzet az időpontokkal?**\n\nAz európai internetszolgáltatók óriási száma miatt nehéz előre megjósolni, pontosan meddig is fog tartani ez a folyamat, de igyekszünk a lehető leggyorsabban kiépíteni mindent. Fontos megjegyezni azonban, hogy nem a leggyorsabb, hanem a legjobb megoldásra törekszünk. Ez azt jelenti, hogy nagy gonddal választunk ki minden internetszolgáltatót és gerinchálózatot, hogy az a lehető legnagyobb mértékű javulással járjon a LoL-hoz való kapcsolódás terén. Bár elsősorban azokra a területekre koncentrálunk, ahol a legrosszabb a kapcsolat minősége, a valóságban figyelembe kell vennünk az internetszolgáltatók igényeit és munkáját is, tehát összességében a terv rengeteg összetevőn múlik.\n\nA lényeg az, hogy elköteleztük magunkat a Riot és az internetszolgáltatók közötti kapcsolat javítása mellett, és ez azt jelenti, hogy a jövőben jóval kisebb mértékben szándékozunk a gerinchálózatokat működtető külső cégekre hagyatkozni. Fontos azonban, hogy nem akarjuk elsietni a dolgot, hanem úgy szeretnénk megvalósítani terveinket, hogy végeredményben a lehető legnagyobb mértékű sebességnövekedést érjük el. \n\nA következő hónapokban várhatóan további bejelentéseket fogunk tenni, és reméljük, hamarosan abban a helyzetben leszünk, hogy körülbelüli dátumokat is megoszthassunk veletek.","replies":[{"poster":"M4dr4c","date":"2015-01-21T17:44:27.409+0000","up_votes":3,"down_votes":0,"body":"Woot? Kicsit nagyszabású terv egy játékhoz. Vagy esetleg van valami más is fejlesztés alatt?\n\nGrim te meg ne offolj. ;)","replies":[{"poster":"iReapU","date":"2015-01-21T17:46:19.516+0000","up_votes":2,"down_votes":2,"body":"Mit értesz az alatt hogy ne offoljak? :D Pusztán kíváncsi vagyok a magyarázatra, ahogy rajtam kívül még sokan mások is.","replies":[{"poster":"M4dr4c","date":"2015-01-21T17:48:49.460+0000","up_votes":1,"down_votes":0,"body":"Ez a topik a szerverekkel kapcsolatos dolgokról szól, mint láthatod és nem az utóbbi idők banjairól. Tehát ha arról írsz akkor offolsz. Azt nem kétlem, hogy érdekel, engem is, pedig én nem kaptam semmi büntit.","replies":[{"poster":"iReapU","date":"2015-01-21T17:50:49.086+0000","up_votes":2,"down_votes":2,"body":"Úgy gondoltam hogy, ha már maga a Riot egyik embere írta ezt a topicot, akkor esetleg remény van arra is hogy ha ide írok, akkor kapok választ pár kérdésre. Semmi többről nincsen szó.","replies":[{"poster":"M4dr4c","date":"2015-01-21T17:55:38.378+0000","up_votes":1,"down_votes":0,"body":"Az a baj, hogy tmx nem fog tudni válaszolni neked erre. Ha ő a szerverekért felelős, akkor nem sok fogalma lesz az épp aktuális banokról. Ráadásul, ha jól emlékszem akkor tmx nem magyar (99%), szóval még csak nem is érti az egészet, csak kiposztolta, amit mások lefordítottak neki.","replies":[{"poster":"iReapU","date":"2015-01-21T17:58:32.032+0000","up_votes":2,"down_votes":2,"body":"Hmmm hát egy próbát meg ér, ha mást nem szól valakinek (Ha nem érti), aki elolvassa és esetlegesen válaszol erre a pár kérdésre. Még ha nem is a reportokért, bannokért felelős csoportban van, még is egy nagy cég, szóval tud szólni valakinek, aki ebben a csoportban dolgozik. Legalább is én így csinálnám.","replies":[{"poster":"M4dr4c","date":"2015-01-21T18:02:18.440+0000","up_votes":1,"down_votes":0,"body":"Megírta a hírt, elküldte a különböző nyelvi részlegeknek. Visszakapta a fordításokat, kiposztolta és nem hiszem, hogy az angolon kívül másikat megnéz később. Az újra a nyelvi részlegek feladata lesz. A magyartól meg nem látunk nagy aktivitást mostanában.","replies":[{"poster":"iReapU","date":"2015-01-21T18:05:35.156+0000","up_votes":2,"down_votes":2,"body":"*Nem érdekel*, csakazért is reménykedek :DD","replies":[]}]}]}]}]}]}]}]},{"poster":"antisztatikus","date":"2015-03-01T20:16:33.601+0000","up_votes":1,"down_votes":0,"body":"Hali, lehet, hogy nem ide tartozik de nem gondolkodtatok azon, hogy IP fejében át lehessen rakni accountot EUW-re ? Csak mert én már eléggé megelégeltem ezt a folytonos internet kapcsolatos hibákat és már kezd elmenni az egésztől a kedvem, főleg az a tudat, hogy mivel én csak rankedet játszok és az internet kapcsolat hiba dolog miatt nem sikerül előrébb jutnom mert folyton kapom a perces tiltásokat és a minusz pontokat és ugye ott van az is, hogy nem lehet tudni mikor fog megint előjönni a probléma mivel nálam csak akkor van internet kapcsolat hiba amikor már champion selectbe vagyok és onnan már nincs vissza út ... Gondolom nem csak én állok így ehhez a problémához\nH. A. N. D.\nÜdv.","replies":[]},{"poster":"Cosmic Fart","date":"2015-01-21T19:52:05.644+0000","up_votes":1,"down_votes":0,"body":"Én előszőr a kliens leállását orvosolnám, mert lassan már tényleg ott tartok, hogy kitépem az összes hajamat. Nem hiszem el, hogy este 7 után egyszerűen nem tudok elindítani egy-két játékot a barátaimmal, mert dobálja ki non-stop az \"ismeretlen hiba\" üzeneteket, akármire kattintok. És nem én vagyok az egyedüli akinél ez előfordult már. Ja, várjunk... Arra várhatunk, hogy hibamentesen menjen..\n\nBetter Nerf{{champion:39}}  & Mercy 4 {{champion:238}}","replies":[{"poster":"YiJaegar","date":"2015-01-22T07:06:00.748+0000","up_votes":1,"down_votes":0,"body":"Ez pont ennek a hibának a kijavítására van mivel azokat a hibákat a rossz összeköttetés a te net szolgáltatód és a riot közt okozza. \nT-com-os neted van?","replies":[{"poster":"Gerathorn","date":"2015-02-02T20:19:45.834+0000","up_votes":1,"down_votes":0,"body":"Nem a Telekomnál van a hiba, lévén hogy külföldiekkel, UPC és Digi-sekkel is ez van. Persze könnyebb a szolgáltatókra fogni.","replies":[{"poster":"YiJaegar","date":"2015-02-03T07:16:41.586+0000","up_votes":1,"down_votes":0,"body":"Mivel külföldi vagyok (és a net szolgáltatóm elégé instabil), tudom itt mi a helyzett és itt ez a fajta hiba nem jelentkezik max ami jelentkezik attemting to recconect (500-as ping kiséretében) néha játékon belül és ez a szolgáltatóm hibája. \n> Persze könnyebb a szolgáltatókra fogni.\n\nEz fordítva is igaz könnyebb a riotra kenni mint a nettszolgáltatóra. \nA külföldi ismerőseid akik rossz melyi kországból valóak mert ha nekik is T-home van, vagy UPC esetleg digi akkor ezeknek a hálózatoknak lehet egyik összekötő hálózata a Riot szerver felé ami túlterhelt és ez okozza a problémát.","replies":[{"poster":"Gerathorn","date":"2015-02-04T10:22:18.906+0000","up_votes":1,"down_votes":0,"body":"Biztos 4-5 ország szolgáltatói a hibásak... :) Legyünk már realisták egy kicsit. Ha a szolgáltatódnál lenne a baj: akkor az egész neted szétszakadgatna, amit észrevennél elvégre a sima böngészés-más játékok se mennének. De nekem ne akarja beadni a senkise, hogy a szolgáltatóm a hibás. Bármi más netes játékot futtatok (nem nevezem meg a konkurenciát, úgyis mindenki tudja melyik 2 játékra gondolhatok)  egyikben sincs ilyen problémám.","replies":[{"poster":"YiJaegar","date":"2015-02-05T07:38:17.084+0000","up_votes":1,"down_votes":0,"body":"És ugyan ott vannak a szerverei mint a Riotnak?\nItt problée a te szolgáltatód és Riot szerver szolgáltatód (szolgáltató csoportod) közt van valahol, sőt még akár routerodban (ok erre nagyon kicsi az esély de lehetséges) is lehet valami hiba amit a szolgáltatótól kaptál.\n\nA hiba lényege ez hogy a Riot szerverhez viszonyítva túl nagy a késése a te jelednek így átlépi a küszöb értéket és szétcsatol. Általában ez a hiba a legnagyobb csúcsidőben jelentkezik 19.00-21.00 közt mikor rengetegen lógnak neten.\n\nA konkurens játékoknak valószínűleg más szerverházban van az európai szerverük (ha van) és más szolgáltatókon keresztül vezet oda az út. sima böngészésnél ilyen hibák nem jönne ki mert ott nem kell állandó kapcsolat illetve letöltéseknél se valószínű (legyen az p2p vagy ftp).\n\nNekem szerintem előfordult hogy még a google oldalát se tudta behozni a böngészőn de online kliens alapú játékok és p2p letöltések hibátlanul működtek teljes sávszélen.","replies":[{"poster":"Gerathorn","date":"2015-02-05T20:30:50.814+0000","up_votes":1,"down_votes":0,"body":"Figyelj, szerintem mint szoftverfejlesztő kicsit pontosabban betudom határolni a problémát. :) A probléma ott kezdődik, hogy a RIOT kliense bugos. Van egy ág a kódban, amire ha ráfut a működés packet loss lép érvénybe. Ez azt jelenti, hogy hiába küldi el a kliensed az infót, a szerver visszautasítja. Nagyon érdekes, leírtad te is mi, mégse fogod fel hogy nem a te hálózatodban, IPS-edben van a hiba. Esetleg végignyomtál egy packed route check-et? Én igen, eléggé sikeresen leszűkítette, hogy a RIOT szervereinél van a hiba. Lévén hogy az IP holland, és mit is keresne hollandiában csak úgy véletlen a  packetem, ha nem épp a RIOT ottani szerverparkját. De ott nincs válasz. Ez nem IPS vagy router vagy szolgáltató hiba. Lévén, hogy minden játékiparost többnyire egy magasan felszerelt szerverpark szolgál ki, így nincs igazad. \n\nAz, hogy a DNS feloldásod nem volt jól beállítva az már más kérdés az utolsó pontban, mint írod. Az nem a RIOT hibája valóban. Viszont itt a packet loss-al elég egyértelmű. Csak nem lépnek semmit és ez a legdühítőbb az egészben.","replies":[{"poster":"Gerathorn","date":"2015-02-05T20:40:41.041+0000","up_votes":1,"down_votes":0,"body":"Ezt egyébként tök egyszerűen kitudná debuggolni a RIOT programozó csapata... Mivel a reprodukció pofon egyszerű. Szimulált traffic, egyszerre több ezer bejelentkezést végrehajtani és garantált, hogy elszáll a kód. És a debug módnak hála, voala, meg is lenne a hiba helye.","replies":[]}]}]}]}]}]}]}]},{"poster":"EpicBéla","date":"2015-01-29T20:32:55.759+0000","up_votes":1,"down_votes":0,"body":"Egy kis programozói ismerettel és józan paraszti ésszel talán már többen észrevehettek egy-két furcsaságot.\nEzek ugyan aprónak tűnnek, de kapcsolódnak egymáshoz, és valamelyest elárulják a kliens szerver működési függvényeit.\n\nTalán túlságosan is részletes lesz amit leírok, viszont az olyan felhasznáklók számára is érthető lesz, akik nem foglalkoztak programozással.\n\nMikor egy felhasználó játékot keres:\n\ta felhasználó elküld a szervernek egy \"játékkeresési kérelmet\". Ekkor a szerver bedobja őt egy keresési függvénybe, aminek az algoritmusa hasonló\n\tszintű játékosokat kezd el keresni (nem csak az egyéni szintről van szó, ez többváltozós dolog, itt kerül felhasználásra a mindenki által ismert ELO változó IS).\n\tAmikor megvan a 10 felhasználó (5v5 esetén), a függvény létrehoz egy \"micro-szervert\", ahova becsatlakoztatja a felhasználókat, majd elindítja a hősválasztást.\n\nHősválasztás:\n\tAmikor a felhasználó kiválaszt egy hőst, a számítógépe a választott hősről adatot küld a szerver felé, a szerver pedig az összes többi felhasználónak\n\telküldi ezt az adatot, hogy mindenki lássa hogy EpicBéla melyik karakterre kattintott (nem lock-olta! csak kattintott).\nITT állnék meg, észrevétel/javaslat:\n\ta kattintás pillanatában előjön a mostanában mindenki rémálmává vált \"Adatok lekérdezése a kiszolgálótól\" ablak. Ez ideális esetben olyan gyorsan megvan, hogy észre sem venni.\n\tDe! Ha mégse, tegyük fel hogy a mostanában észrevehető hiba okán fél percig ez az ablak mutatkozik, akkor mégis elküldte a maradék kilenc játékosnak, hogy\n\tmire kattintottunk.Ebből következik, hogy elindítja a függvény a játékot, holott nálunk még nem történt SEMMI.\n\t\t\t\tEnnél a pontnál lehetne egy módosítást végezni, pl:\n\t\t\t\t\t\tkattintás után a szervernek elküldi az adatot, de a szerver még ne küldje tovább a választott hőst,\n\t\t\t\t\t\tcsak miután lefutott az a függvény, ami miatt ki kell írnia a \"Az adatok lekérdezése...\" üzenetet.\n\t\t\t\t\t\tFeltételezem ez egy függvény, tehát ha adnánk a végére egy visszatérési értéket ( legyen: selectok), akkor annak a függvénynek\n\t\t\t\t\t\tamelyik kiküldi a többi 9 felhasználónak, hogy mit választottunk, a kezdőértékei: (championID, selectok) lehetne.\n\t\t\t\t\t\tMagyarul azt figyelné, hogy a felhasználónál valóban, láthatóan is kiválasztódott a hős.\n\t\t\t\t\t\tTehát, ha valamilyen oknál fogva, legyen az a felhasználó felől, vagy a szerver felől érkezett hiba jelentkezik, akkor\n\t\t\t\t\t\tvisszadobná a kezdőoldalra a felhasználókat, egy \"Egy felhasználó nem választott hőst, vagy...\" üzenettel, ezzel megelőzve, hogy\n\t\t\t\t\t\ta többi felhasználónak ne rontsuk el azzal a játékot, hogy valaki AFK-ol.\n\n\nHa egy másik felhasználó nem választ hőst:\n\tebben az esetben kidob minket a hősválasztásból DE! a keresésből nem! Itt jön elő a következő észrevétel: ugyanazokkal a felhasználókkal dob össze!\n\t\t\t\t\t\tMikor \"behív\" a játék, akkor (megintcsak 5v5 esetében) a szerver csinál 10db ID-t, és ahogy a szerver észleli a \n\t\t\t\t\t\tfelhasználók \"elfogadását\" bepakolja őket 0-9-ig. A kék csapat:0-4-ig, a piros: 5-9-ig.\n\t\t\t\t\t\tViszont, ha valaki nem választ hőst, akkor a függvény ezeket a játékosokat, már nem fogja visszadobni a fő keresőfüggvénybe!\n\t\t\t\t\t\tEbből adódik, hogy ugyanazzal a játékossal kerülünk össze, de nem mindenki ugyanaz, hiszen megintcsak az \"elfogadások\"\n\t\t\t\t\t\tsorrendjétől függ.\n\t\t\t\t\t\tKonkrétan, ha előzőleg EpicBéla, Jancsival és Juliskával volt a kék csapatban, most is biztos, hogy velük játszik,\n\t\t\t\t\t\tcsak lehet, hogy EpicBéla Juliskával lesz a piros csapatban Jancsi megy XY-ékkal a kékben.\n\n\n\t\t\t\t\t\tEbben az esetben jöhet joggal a kérdés: és akkor mivan?\n\t\t\t\t\t\tElső select:\n\t\t\t\t\t\t\tEpicBéla kiválaszt egy mides hőst.Viszont Juliska és Jancsi szájkaratéznak hogy ki legyen toppon.\n\t\t\t\t\t\t\tEbből az igen kultúrált viselkedésükből, EpicBéla rájön, hogy ő nem szeretne ilyen felhasználókkal\n\t\t\t\t\t\t\tegyüttjátszani. Szerencséjére XY kilép, így visszakerült a keresőbe újból.DE!\n\t\t\t\t\t\tMásodik select:\n\t\t\t\t\t\t\tHát nem összedobja megint Juliskával!?\n\n\tItt igazából csak a valódi újrakeresés esélyét szeretném ha biztosítaná a szerver. Persze nem úgy, hogy valóban visszadob a keresőbe.\n\tEbben az esetben lehetne egy üzenet, ahol felkínálja a teljesen új keresés lehetőségét. Természetesen ez egy elhanyagolható dolog, hiszen meddig tart\n\tleállítani a keresést, és újra elindítani. Ilyenkor viszont valóban teljesen új keresés indul.\n\n\nAz itt leírt működés FELTÉTELEZETT, a játék visekedéséből kikövetkeztetett mechanizmus, viszont a problémákra való megoldás a lényege; aminek logikáját nem befolyásolja a valódi\nműködés.\nSzeretném kikérni egy hozzáértő véleményét észrevételeimről, javaslataimról.","replies":[]},{"poster":"Rikudou05","date":"2015-01-21T19:39:00.335+0000","up_votes":1,"down_votes":0,"body":"Igen, érezhető a jobb internetes kapcsolat. Közel 1-2 hónapja állandó crash, összeomlás, visszacsatlakozás bugsplat, kifagyás, ms lagg és a többi velejáró cukiság. :DD","replies":[]},{"poster":"iReapU","date":"2015-01-21T17:41:18.037+0000","up_votes":2,"down_votes":2,"body":"Sajnos nem tudom személyes észrevételeimet megosztani, mivel velem együtt több mint 100 játékos (és még kitudja mennyi) kapott bannt ugyanazzal az indokkal (elo boosting), amit valahogy nem tudok elhinni hogy ez a tényleges indok. Bátorkodom megkérdezni, hogy erről lehet-e tudni valamit, hogy mi szerint kapott több 100 játékos ugyanazzal az indokkal bannt? Ez esetleg valami hiba-e, vagy szándékos? Esetleg félrenéztetek valamit? Az utóbbi napokban a forum tele van szitkozódó játékosokkal, akik elégedetlenek vagy ezzel vagy azzal. Lagg, bann, ismeretlen hiba, a játék kidobál egy csomó embert ami után megint jön a bann. Több ember nevében kérdezem meg: Mi a tücsök folyik itt?","replies":[]}]}