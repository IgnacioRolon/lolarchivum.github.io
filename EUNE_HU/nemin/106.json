{"poster":"Nemin","date":"2016-11-18T22:16:21.597+0000","title":"Josephim, az utca hőse","subforum":"Rajongói alkotások","up_votes":4,"down_votes":0,"body":"Sziasztok! Ismét egy hőssel jöttem számotokra, remélem tetszik. A kiritkáról még mindig ugyan az: Hideget-meleget nyugodtan, örülök mindenféle visszajelzésnek!\n\nA karaktert az erdőbe szánom, egy playmaker, de a harc sűrűjébe ugorni képes hősnek.\n---\n**Történet:**\n- Ajánlom egy lépést se közelíts! - Hörögte a fiú, ahogy övéből előhúzott egy pisztolyalakú tárgyat. Ellenfele bambán nézett rá:\n- Azzal akarod megvédeni magad? - Röhögött fel, majd közelebb lépett. A pisztoly elsült, igaz nem a támadóra, csupán a levegőbe. Egy gumilövedék ért földet nem messze.\n- Te idióta, még lőni sem tudsz! Ezért csúnyán meg fogsz lakolni! - Nészett vészjóslóan, majd kezét ütésre emelte. A másik erre halkan ennyit mondott:\n- Én próbáltam kerülni a bajt, de nem adsz más választást!\nEldobta a játékfegyvert, majd kezeivel egy különleges mozdulatot végzett, melytől felizott a levegő. Hatalmas villanás keletkezett, az elképedt bandita a szemei elé kapta a kezét.\nAmikor kitisztult a látása, egy valós lőfegyverrel találta magát szemben.\n- Pusztulj. - Suttogta, majd tüzet nyitott. A gépfegyver iszonytató kattogással szórta a lőszereket, forró ólomot pumpálva a pórul járt fenyegetőbe, kioltva életét.\n- Istenem, miért nem ért senki sem a szép szóból - Morogta az ifjú fegyverforgató fejét csóválva, majd úgy tett, mint aki elejti a fegyverét, ám az nem esett a földre, hanem még zuhanás közben mintha elpárolgott volna.\n- Mostmár előjöhetsz! - Szólt hátra, mire válaszképp a sikátor dobozai és egyéb limlomai közül egy még kisebb gyerek lépett elő félénken.\n- Amúgy, a nevem Josephim, téged hogy hívnak? - Kérdezte tőle.\n- Giordano vagyok. Ömm... köszönöm, hogy megmentettél! - Válaszolt kissé félénken, ám szemében boldogság tükröződött.\n\n**Passzív: Fegyverjátszma**\nJosephim egy apró pisztollyal kezd, mely kevés sebzést okoz és lassú támadási sebességgel rendelkezik.\nMinden megölt hős és leszedett nagy szörnytábor erősebbé teszi a fegyverét mely 4 alkalommal képes alakot váltani.\n**0. Utcapiszkító:** Nagyon alacsony sebzés és támadási sebesség. Ez az alapfegyver.\n**1. Zauni Ügylerendező:** Egy Deaglehez hasonlító pisztoly, több sebzést okoz, de még mindig kevés támadási sebességel rendelkezik.\n**2. Piltoveri Önvédelmi Gépkarabély:** Egy közepes méretű géppuska, a sebzés nem változik, de lényegesen nő a támadási sebesség.\n**3. Demaciai Birodalmi Gyorstüzelő:** Egy AK-47-re hasonlító géppuska, közepes sebzéssel és gyors támadási sebességgel.\n**4. Noxusi Tömegoszlató:** sokat sebző lövedékeket lő és nagyon gyors támadási sebességgel rendelkezik. A túl sokáig való támadás viszont felforrósítja a fegyver csövét, ami után várni kell néhány másodpercet, hogy kihüljön.\n\n**Q: Gáncs**\nCsak bokorban használható. Josephim egy ügyes mozdulattal elbuktathat egy arra járó ellenséges hőst, aki ettől egy másodpercre elkábul, majd másfél másodpercre 70%-os mozgási sebesség csökkenést szenved. A Gáncsot öt másodpercig lehet fenttartani, utána töltési időre megy.\n\n**W: Giordano**\nJosephim harcon kívül előreküldheti társát, aki manát és életerőt tartalmazó csomagok után keres. Harcba lépéskor Giordano elmenekül, megszakítva a képességet. 4 másodpercenként talál egy csomagot, melyet megjelöl a térképen. A csomagok közepes távolságban találhatóak és 20 másodperc után maguktól eltűnnek.\n\n**E: Olcsó trükk**\nJosephim egy gépet rejt el egy bokorban, mely ismételt aktiválásra egy épp nem látható szövetséges hős képességének hangját utánozza. Csak akkor aktiválható, ha legalább egy nem látható szövetséges hős van a pályán.\n\n**R: Nálunk otthon ezt így csinálják...**\nJosephim 10 másodpercig képes mozgás közben is támadni a legutóbb megtámadott ellenséges hőst. Ezen kívül háromszor újraaktiválhatja a képességget, mellyel képessé válik egy rövid távolságot ugrani. Ugrás közben immunis a tömegirányító hatásokra.","replies":[{"poster":"Sadraal","date":"2016-11-23T03:16:39.833+0000","up_votes":1,"down_votes":0,"body":"NO OFFENSE!!!\nAzért bátorkodtam belenyúlni a soraidba, mert így könnyebben átadhatom az észrevételeimet.\n\n> - Ajánlom, egy lépést se közelíts! - hörögte a fiú, ahogy övéből előhúzott egy pisztolyalakú tárgyat. Ellenfele bambán nézett rá:\n> - Azzal akarod megvédeni magad? - röhögött fel [alany], majd közelebb lépett. A pisztoly elsült, igaz nem a támadóra, csupán a levegőbe. Egy gumilövedék ért földet nem messze.\n> - Te idióta, még lőni sem tudsz! Ezért csúnyán meglakolsz! - nézett vészjóslóan [alany], majd kezét ütésre emelte. A másik erre halkan ennyit mondott:\n> - Én próbáltam kerülni a bajt, de nem adsz más választást!\n> [alany] Eldobta a játékfegyvert, majd kezével egy különleges mozdulatot végzett, melytől felizzott a levegő. Hatalmas villanás keletkezett, az elképedt bandita a szeme elé kapta a kezét.\n> Amikor kitisztult a látása, egy valós lőfegyverrel találta magát szemben.\n> - Pusztulj - suttogta [alany], majd tüzet nyitott. A gépfegyver iszonytató kattogással szórta a lőszereket, forró ólomot pumpálva a pórul járt fenyegetőbe, kioltva életét.\n> - Istenem, miért nem ért senki sem a szép szóból - morogta az ifjú fegyverforgató fejét csóválva, majd úgy tett, mint aki elejti a fegyverét, ám az nem esett a földre, hanem még zuhanás közben mintha elpárolgott volna.\n> - Most már előjöhetsz! - szólt hátra, mire válaszképp a sikátor dobozai és egyéb limlomai közül egy még kisebb gyerek lépett elő félénken.\n> - Amúgy a nevem Josephim, téged hogy hívnak? - Kérdezte tőle.\n> - Giordano vagyok. Ömm... (a három pont befejezetlen gondolatmenetet jelöl, itt viszont nincs ilyenről szó. Újmagyar divatírók ocsmány szokása ez, ne állj be a sorba.) köszönöm, hogy megmentettél! - válaszolt kissé félénken, ám szemében boldogság tükröződött.\n\nKét fő gondot fedeztem fel, az egyik a rejtett alany túlsúlyos használata, a másik pedig a gondolatjelek körüli hibák. A rejtett alany alapjában véve nem gond, viszont úgy szép a jelenet, ha mindig biztosítod az olvasót arról, hogy ki cselekszik éppen - meg így bővül a szöveg is. Nem kell folyton nevekkel dobálózni, elég egy-egy megjegyezhető jelző is.\n\nMásik észrevételemet egy rövid kiemeléssel magyaráznám:\n> - Pusztulj. - Suttogta, majd tüzet nyitott.\n> - Pusztulj - suttogta, majd tüzet nyitott.\n\nHa a mondatot gondolatjellel folytatod, és azt ige követi, akkor elhagyható a pont, és nem kell a nagybetű sem. Felkiáltójelet és kérdőjelet változatlanul használunk ilyenkor, viszont a gondolatjel után csak akkor jön nagybetű, ha név követi azt, vagy nem kapcsolódik közvetlenül a mondathoz a gondolatjel utáni rész. \n\nAztán a kit. Ha már ennyire belevetettem magam a filézésbe, akkor ezt sem illik kihagynom - pedig őszintén megmondom, hogy inkább kihagynám.\n\n> Passzív: Fegyverjátszma\n> Josephim egy apró pisztollyal kezd, mely kevés sebzést okoz és lassú támadási sebességgel rendelkezik.\n> Minden megölt hős és leszedett nagy szörnytábor erősebbé teszi a fegyverét mely 4 alkalommal képes alakot váltani.\n> 0. Utcapiszkító: Nagyon alacsony sebzés és támadási sebesség. Ez az alapfegyver.\n> 1. Zauni Ügylerendező: Egy Deaglehez hasonlító pisztoly, több sebzést okoz, de még mindig kevés támadási sebességel rendelkezik.\n> 2. Piltoveri Önvédelmi Gépkarabély: Egy közepes méretű géppuska, a sebzés nem változik, de lényegesen nő a támadási sebesség.\n> 3. Demaciai Birodalmi Gyorstüzelő: Egy AK-47-re hasonlító géppuska, közepes sebzéssel és gyors támadási sebességgel.\n> 4. Noxusi Tömegoszlató: sokat sebző lövedékeket lő és nagyon gyors támadási sebességgel rendelkezik. A túl sokáig való támadás viszont felforrósítja a fegyver csövét, ami után várni kell néhány másodpercet, hogy kihüljön.\n\nEz egy jópofa passzív, igen ötletes a fegyver stackelése értékek és kinézet szempontjából is.\n\n> Q: Gáncs\n> Csak bokorban használható. Josephim egy ügyes mozdulattal elbuktathat egy arra járó ellenséges hőst, aki ettől egy másodpercre elkábul, majd másfél másodpercre 70%-os mozgási sebesség csökkenést szenved. A Gáncsot öt másodpercig lehet fenttartani, utána töltési időre megy.\n\nNa, ez nagyon meleg! Egy lövész Q képessége nem hogy sebzést nem okoz, de teljes mértékben kiszámítható. A hab a tortán, hogy ezt minden gondolkodás nélkül egy közelharci hősnek adnám, nem egy távolságinak.\n\n> W: Giordano\nJosephim harcon kívül előreküldheti társát, aki manát és életerőt tartalmazó csomagok után keres. Harcba lépéskor Giordano elmenekül, megszakítva a képességet. 4 másodpercenként talál egy csomagot, melyet megjelöl a térképen. A csomagok közepes távolságban találhatóak és 20 másodperc után maguktól eltűnnek.\n\nEz oké. A csomagok lejárati idejét kitolnám, de amúgy elfogadható képesség egy dzsungelharcosnak.\n\n> E: Olcsó trükk\nJosephim egy gépet rejt el egy bokorban, mely ismételt aktiválásra egy épp nem látható szövetséges hős képességének hangját utánozza. Csak akkor aktiválható, ha legalább egy nem látható szövetséges hős van a pályán.\n\nSzerintem ez lenne a játék leghaszontalanabb képessége. Már csak azért is butaság, mert bizony vannak olyan játékosok, akik lenémítják a játékot, hogy meccs közben zenét hallgathassanak. Azokat meghatná ez az olcsó trükk? Szerintem sem. \n\n> R: Nálunk otthon ezt így csinálják...\nJosephim 10 másodpercig képes mozgás közben is támadni a legutóbb megtámadott ellenséges hőst. Ezen kívül háromszor újraaktiválhatja a képességget, mellyel képessé válik egy rövid távolságot ugrani. Ugrás közben immunis a tömegirányító hatásokra.\n\nA végső képesség első része még elmegy, de a másodikban én egy felháborodott Tristana játékost vélek felfedezni. A két hatás nem igazán illik össze, az ugrálás max a távolságtartásban segít a sebzés mellett, de ennyi az egész.\n\nÖsszességében egy olyan lövészt akarsz erdésznek küldeni, akinek gyakorlatilag nincs semmi sebzése az alap képességei között, ráadásul egy rajtaütésnél csak az ultijával kezdhet valamit. Trollkodni lehet vele, de más célja nincs a kitnek. Felrúgsz valakit, aztán meghalsz, ennyi. Tessék átgondolni a szerepét és a kit céljait, aztán frissíts rá erre a hősre.","replies":[{"poster":"Nemin","date":"2016-11-23T14:53:11.045+0000","up_votes":1,"down_votes":0,"body":"Köszönöm a kritikát! Én is hasonló hangvételű kommenteket szoktam írni, szóval átérzem a dolgot és persze hogy nem sértődök meg.\n\nA sztorival kapcsolatban annyit, hogy egy hosszabb történetnek szántam, de rájöttem, hogy bár a karakter szerintem látványos, nem lennék képes hosszabb történetet kihozni. A másik kettőhöz nem tudok mit mondani, nyelvtanon ilyen dolgokról nálunk nem volt szó. De legközelebb megfogadom, köszönöm.\n\nA kittel kapcsolatban sincs nagy védelmem, nem voltam igazán biztos abban, milyen karaktert is akartam készíteni, ezért egy ADC-Jungler mellett döntöttem, aki inkább trükközéssel szerzi meg az előnyt nem pusztán jobb stattal.\n\nÉs bár valóban az egészet le kéne cserélni de arra már nincs potenciálom, inkább a következőt megcsinálom jobbra :)\n\nMég egyszer köszönöm a hosszas elemzést.\n\nSzép napot!","replies":[{"poster":"Sadraal","date":"2016-11-24T04:24:26.408+0000","up_votes":1,"down_votes":0,"body":"Igyekszik az ember :D\nSok sikert a kövihez :)","replies":[]}]}]},{"poster":"Imiking ","date":"2016-11-19T06:47:37.226+0000","up_votes":1,"down_votes":0,"body":"Passzív: Egész jónak tűnik...\nQ: Nemár, Nemin, egy párbajhősnek mi köze a bombához...\nW: Ezt nem értem. Most akkor movement speedet kap a szövetségesünk és egy csomagot keres? Vagy ez kalista ulti kontra bard W akar lenni? Csak kérdem. \nE: Ez tök jó, tetszik.\nR: A neve vicces, de Heimy ulti 3.0.","replies":[{"poster":"Nemin","date":"2016-11-19T09:10:07.172+0000","up_votes":1,"down_votes":0,"body":"Oké kicsit átalakítottam. Bár nekem eléggé tetszett ez a bombás dolog, de valóban nem hozzá illő. Lehet kicsit rámszállt a CS.","replies":[{"poster":"Imiking ","date":"2016-11-19T18:17:24.183+0000","up_votes":1,"down_votes":0,"body":"Látom, most már szuperjó lett, a W-t már nagyjából értem de kit küld Josephin előre? Egy botot vagy egy allyt?","replies":[{"poster":"Nemin","date":"2016-11-19T18:28:13.577+0000","up_votes":1,"down_votes":0,"body":"Igazság szerint egy ilyen megcélozhatatlan botot képzeltem, olyasmi formát mint a yorick ghoul csak emberibb alakkal persze. Odamászkál valami random helyre és akkor ott spawnolódik egy HP -t Manát visszatöltő csomag (mint ARAM-on).","replies":[{"poster":"Imiking ","date":"2016-11-19T18:36:35.262+0000","up_votes":1,"down_votes":0,"body":"Ez gyors válasz volt!\nEgyébként már megértem, köszi :)","replies":[]}]}]}]}]}]}