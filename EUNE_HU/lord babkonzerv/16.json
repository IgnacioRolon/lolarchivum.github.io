{"poster":"Lord Babkonzerv","date":"2015-01-27T09:26:08.850+0000","title":"Leviathan, a mélytengeri pusztító","subforum":"Rajongói alkotások","up_votes":3,"down_votes":0,"body":"Üdv mindenkinek itt a második hős (és egyben az utolsó) tőlem.\n\n> **Történet:**\n> \n> -Kapitány itt engedjük le a horgonyt?\n> -Nem, érzem a zsigereimben hogy nincs itt az az átkozott dög!\n> -De kapitány előrébb már nem hajózhatunk, mert akkor egyenesen a Hajónyelőhöz jutunk!\n> -Mi!!! nem hallottad amit mondtam?!\n> -De nem veszélyeztethetjük a legénység életét!\n> -Igazad van... Gyere közelebb, mondok valamit...\n> -Rendben. Köszönöm.\n> -Tudod szerintem te veszélyezteted legjobban a legénységet!!!\n> -Ne kapitány ezt ne...\n> \n> S a másodkapitány elmerült a tenger mélységeiben...\n> Legalábbis azt hitték.\n> Mert hónapokkal később a fej nélküli tetemét sodorták partra a tengeri hullámok Bilgewater partjainál.\n> \n> -Nem lehet igaz, ez a bestia játszik velünk!\n> -Arra gondol uram hogy elragadta a másodkapitányt és a fedélzetmestert?\n> -Öhhm, pontosan...\n> -Uram mi tévők legyünk?\n> -Ezt hogy érti matróz?\n> -Mert itt a sekélyebb vizekbe nem találjuk meg a szörnyet, kihajózni a nyílt óceánra, pedig felettébb veszélyes.\n> -Matróz ki vagyok én?!\n> -Ezt hogy érti uram?\n> -Mi a nevem és a titulusom?!\n> -Sir Nautilus Gray, a tenger ördöge.\n> -Pontosan. Nem hagyom annyiban a fiam eltűnését.\n> -Értettem kapitány...\n> -Vitorlákat fel mihaszna kutyák!\n> \n> -Ez érdekes...\n> -Micsoda kapitány?\n> -Ilyen mélyen bemerészkedtünk az óceánra, és még csak a füle botját se mozdította az a dög...\n> -Talán rossz felé indultunk el?\n> -Nem... Tudom hogy itt van és vár ránk...\n> -Kapitány a legénység szólt hogy mondjam meg önnek, hogy előttünk 400 méterre ott a Hajónyelő.\n> -Rendben, köszönöm, elkerüljük nyugatra.\n> \n> -Az meg mi a...\n> -A hajónyelő megmozdult!!!\n> -Az örvény felénk tart!!!\n> -Kapitány most mit tegyünk?!\n> -Semmit fiúk. Elkezdődött a vadászat...\n> \n> Hatalmas hullámok csapkodták a hajó oldalát, a fedélzeten álló legénységnek a harmadát már az első hullám elragadta.\n> Az örvényben kavargott a hajó, az emberek az alsó fedélzetre menekültek. Visszalőni se tudtak, mert elázott a puskaporuk.\n> A kapitány szemében könnyek csillogtak, olyan mélykékek mint a tenger. Nem gondolta hogy a szörny elpusztítja őket.\n> Amikor már azt hitték itt a vég, az örvénylés abbamaradt. Csend támadt. Túlvilági csend.\n> A kapitány lassan fellépkedett a lépcsőn, fel a felső fedélzetre. Az előbb még pokolian háborgó tenger nyugodt volt.\n> Egyetlenegy fodor se látszott a tükörsima vízfelszínen. A legénység üdvrivallgásban tört ki. A szörny meghagyta az életüket! Legalábbis ezt gondolták...\n> Sajnos ebben jó nagyot tévedtek. Amikor éppen nekiiramodott a hajó egy óriáshullám az oldalára borította... A szörny kiugrott a vízből.\n> Felsőteste lógott csupán a víztükör felé, de az is volt vagy 200 méter. A legénység ereiben megfagyott a vér. Csupán a hajóskapitánynak volt elég bátorsága hogy megszólítsa a fenevadat:\n> \n> -Mit műveltél a fiammal te bestia!!!\n> -Csak azt amire szükség volt...\n> -Küzdj meg velem te gyáva féreg!!!\n> -Lassan az agarakkal te emberfajzat.\n> -Mit tettél a fiammal!!!\n> -Most már értem... Nautilusra gondolsz...\n> -Ne merészeld még egyszer a nyelvedre venni ezt a nevet!!!\n> -Nautilus most már engem szolgál. A sötétség hamarosan újra eljön és feltárul a mélység titka...\n> -De... Az nem lehet...\n> -Pedig pontosan ez fog történni. Ha behódolsz nyomorult kis emberfajzat, akkor nem falom fel a hajódat és a legénységedet.\n> -Én neked sohase hódolok be!!!\n> -Hát jó  ez hát az akaratod.  Most meglátod a mélység hatalmát!!!\n> \n> Sir Nautilus Grayt azután senki sem látta. Hajóstul, mindenestül elnyelték a tenger habjai. Hogy mi a mélység titka azt már csak az idő derítheti ki.\n\n**Képességek:**\n\n**Passzív: A mélytenger hatalma**\n\n**A mélység simogatása:** Leviathan ha vízben mozog, másodpercenként visszaszerzi maximális életerejének 5%-át.\n\n**Féld a sötétséget!:** Leviathan ha szárazföldön mozog a sötétség öleli körül, és 100 egységnyi közelében lecsökken a látótávolság.\n\n**Q: Pusztító hullámököl/Mélytengeri sötétség\n**\n\n**Háborgó tenger:** Leviathan pusztító vízzel veszi körül magát, így a következő három alaptámadása az AP-jának 60%-át okozza varázssebzésként.\n\n**Mélység sötétje:** Leviathan előreküld egy vonalban mélytengeri sötétséget ami az AD-jának 80%-át okozza fizikai sebzésként.\n\n**W: Hullámoszlop/Sötétség leple**\n\n**Háborgó tenger:** Leviathan a földe üt iszonyatos erővel, ezért minden közeli ellenség a levegőbe repül egy vízoszlop által és Leviathan AP-jának 70%-át szenvedik el varázssebzésként.\n\n**Mélység sötétje: **(Be/Kikapcsoló) Leviathan körül túlvilági sötétség támad ami másodpercenként elveszi a körön belül tartózkodó ellenfelek életének 5%-át, de Leviathan nagymértékben veszít a manájából.\n\n**E: Hullámséta/Sötét ugrás**\n\n**Háborgó tenger: **Leviathan egyenes vonalban előreküld egy hullámot amit meglovagol. Ha a képesség ellenséges egységen halad át az Levithan AP-jának 60%-át szenvedi el. Ha aközben hogy meglovagolja a hullámot újraaktiválja a képességet ott nagy erővel földbe csapódik és az ellenfél maximális életerejétől függő sebzést okoz.\n**\nMélység sötétje: **Leviathan a kijelölt területre ugrik, fellökve minden ott tartózkodó ellenfelet, és kismértékű sebzést okoz. A következő 3 alaptámadása az aktuális HP-jától függő sebzést okoz.\n\n**R: Háborgó tenger/Mélység sötétje**\n\nLeviathan más-más formákat vesz fel a képesség aktiválásával.\n\n**Háborgó tenger:** Ebben a formában Leviathant hullámok ölelik körül és képességei az AP-ja után okoznak sebzést, és amíg ez a képesség aktív Leviathannak nagyobb a mozgási sebessége. Leviathannak eleme a víz, ezért ebben a formában ha vízre lép a Mélység simogatása passzív megerősödik. \n\n**Mélység sötétje:** Ebben a formában Leviathan körül mélytengeri sötétség gomolyog és képességei az AD-ja után okoznak sebzést, és amíg ez a képesség aktív Leviathannak 10%-al megnő a páncélja és a varázsellenállása. Leviathant körüllengi a mélység sötétje, ezért ha ebben a formában szárazföldre lép a körülötte állóktól életet rabol, ami közepes mértékben gyógyítja őt.\n\n> **Hőskoncepció:** Leviathan, mint a neve is sugallja egy óriási tengeri szörny (Leviathan = tengeri kígyó). Ha a Háborgó Tenger képessége aktív, akkor egy nagy burst-öt kiosztó mozgékony Mage. Ha a Mélység sötétje aktív, akkor egy szívós Fighter, aki képes elszakítani a csapattól egy embert és 1v1-ben megölni. Ebben a formájában nem igazán jeleskedik a teamfightokban, míg a Háborgó tenger formájában komoly fejfájást tud okozni a csapatnak. Komolyan meg kell gondolni hol szállunk vele szembe mert különböző közegekben különböző passzívokat kap.\n\n**Különleges tauntjai:**\n\n-Demacia és Noxus? Csak harcoló kisgyerekek!\n-Shurima? Az csupán egy homokozó a mélységhez képest!\n-Gankplank, a tenger ördöge? Egy hullámmal elsöpörném!\n-Hé Nautilus valami a fogamba szorult... Ja ez csak az apád!\n-Miss Fortune? Meglátjuk mennyire szerencsések az áramlatok!\n-Üresség? Feltöltöm hullámokkal!\n-Ionia? Csak egy szégyenfolt a birodalmam hátán!\n-Freljord? Felolvasztom az ottani fagyos földeket!\n-Bandleváros? Még előételnek se lenne elég!\n-Piltover? Lássuk mit ér a technika a mélység erejével szemben!\n-Zaun? Csak egy őrültekháza csupán, nem éri meg eltiporni!\n**\nÁltalános tauntjai:**\n\n-Gyere közelebb és megmutatom a mélység hatalmát!\n-A világ nem tűztől pusztul, hanem a hullámaim által!\n-Nem is érek hozzád, hátha így nem halsz szörnyet egyből!\n-Nézzük mit ér a kardod, ha elmerülsz a mélységbe!\n-Te harcos? Csak egy undorító emberfajzat!\n-Kevés vagy az egész tengerrel szemben!\n-Nem is érdemled meg, hogy megöljelek!\n-Lássuk hány pillanat alatt pusztítalak el!\n\n**Recall:** Leviathant körbeveszik a hullámok, ő pedig meglovagol egyet és így recallozik.\n\n\n**Barátok:** Nincs\n\n**Szövetségesek:** Nautilus\n\n**Ellenfelek: **A Liga minden hőse\n\nRemélem tetszett!!!","replies":[{"poster":"Fir3l","date":"2015-01-27T10:24:28.065+0000","up_votes":1,"down_votes":0,"body":"Nem rossz, de kicsit érdekes hány %-át borítja víz a mapnak? És ugye ez csak summoner rift a többin nincs.","replies":[{"poster":"Lord Babkonzerv","date":"2015-01-27T10:48:10.647+0000","up_votes":2,"down_votes":0,"body":"Ebben igazad van, de az ARAM mapját jég borítja, meg hó ami a víz egy formája. Ha meg jól tudom a Twisted Treelinon meg apróbb vízfoltok találhatók. Arra kérdésedre peeig hogy a map csak egy kis részét borítja víz, az a válaszom hogy azt elfelejtettem írni hogy junglel lenne, és dragonnál meg baronnál tudná használni a képessêgeit. De ha szerinted ugy jobb ha az ultijával két forma között tud váltani az is megoldható.","replies":[{"poster":"Sadraal","date":"2015-01-27T21:09:22.413+0000","up_votes":1,"down_votes":0,"body":"Esélyesebb lenne a második alternatíva, hiszen a TF még rendben van, de egy Dominion, ARAM vagy TT map már jóval kevesebb vizes területet tartalmaz, ráadásul a Szurdokban használhatatlan a vízhez kötött formája, hiszen a riveren kívül máshol nincs víz.\nEsetleg még az lehetne egy megoldás, hogy valamelyik skillje valamilyen módon vizet fakasztana egy területen, vagy valami hasonló (mint pl Noct sötétsége).","replies":[{"poster":"Lord Babkonzerv","date":"2015-01-28T13:31:59.352+0000","up_votes":1,"down_votes":0,"body":"Igen erre én is gondoltam hogy az ultijával inkább a közeget lenne képes változtatni. Még az az ötlet is felmerült bennem, hogy esetleg az ulti kapcsolóként működne és ha abban a közegben áll amilyen formában van az ultija akkor a képességei bónusz hatásokat kapnának. Pl. Ha a riveren van és az ultija víz formában van akkor erőteljesebb a passzívja.","replies":[{"poster":"Sadraal","date":"2015-01-28T17:13:42.298+0000","up_votes":1,"down_votes":0,"body":"Nálam alapból ez a területhez kötöttség a zavaró. Az elképzelés jó, az egyik champemnél én is gondolkoztam hasonlóban, de a játék későbbi szakaszaiban már nincs nagy szerepe a folyónak, így hasztalan lenne arra építeni a kitet.","replies":[{"poster":"Lord Babkonzerv","date":"2015-01-28T18:14:12.948+0000","up_votes":1,"down_votes":0,"body":"Igazad van, már át lett dolgozva a kit, most már csak plusz erősítést ad, nem ahhoz van kötve a kitje. Kössz a segítséget :D","replies":[]}]}]}]},{"poster":"Fir3l","date":"2015-01-27T12:15:21.992+0000","up_votes":1,"down_votes":0,"body":"Én csak leírtam az észrevételem, jó ahogy ki gondoltad.","replies":[]}]}]},{"poster":"Lord Babkonzerv","date":"2015-01-28T17:32:54.865+0000","up_votes":1,"down_votes":0,"body":"Na elkészült remélhetőleg a végleges változat!!","replies":[]},{"poster":"Lord Babkonzerv","date":"2015-01-28T14:05:18.972+0000","up_votes":1,"down_votes":0,"body":"Ha szerintetek úgy jobb akkor módosítom leírást hogy egy sötétség és egy mélytengeri forma között lehessen váltani az R ultijával.\nHa lenne egy jó ötletek hogy milyen ulti passzívot csapjak hozzá azt megköszönném :D.","replies":[]},{"poster":"Nemin","date":"2015-01-27T20:30:55.422+0000","up_votes":1,"down_votes":0,"body":"Nagyon tetszik, habár néhány helyen hasonlít eléggé rek'sai-hoz, de a sztorija az nagyon ütött! Komolyan ember, ha  a karaktert be se teszik, egy két ilyen sztori és felvesz a riot champion háttér írónak :D","replies":[{"poster":"Lord Babkonzerv","date":"2015-01-28T13:32:26.407+0000","up_votes":1,"down_votes":0,"body":":D Ez jól esett. Kössz lehet hogy akkor még összedobok egy-két championt :)","replies":[]}]},{"poster":"NalamiHUN","date":"2015-01-27T15:15:32.724+0000","up_votes":1,"down_votes":0,"body":"Azta, milyen egyedi játékmenet!:D Nagyon tetszik!:D","replies":[{"poster":"Lord Babkonzerv","date":"2015-01-27T15:38:33.109+0000","up_votes":1,"down_votes":0,"body":"Örülök hogy tetszik :D","replies":[]}]},{"poster":"GnikLive","date":"2015-01-27T12:16:57.513+0000","up_votes":1,"down_votes":0,"body":"Nem rossz, de a w-nél a 10%-os sebzést kicsit soknak tartom","replies":[{"poster":"Lord Babkonzerv","date":"2015-01-27T15:38:05.375+0000","up_votes":1,"down_votes":0,"body":"Igen meglehet hogy igazad van :D. Kössz a visszajelzést. Javítom.","replies":[]}]},{"poster":"Lord Babkonzerv","date":"2015-01-27T09:35:51.221+0000","up_votes":1,"down_votes":0,"body":"Mindenféle kritikát szívesen elfogadok.","replies":[]}]}