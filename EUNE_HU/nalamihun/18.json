{"poster":"NalamiHUN","date":"2014-11-24T17:18:21.836+0000","title":"Crysallin, a Pillangóhölgy (By Nalami)","subforum":"Rajongói alkotások","up_votes":2,"down_votes":1,"body":"Hali! Olvastam párat Sadraal hőseinek listájából, s annyira jók voltak, hogy bátorkodtam ennek hatására csinálni egyet. Sajnos nincs kép róla, de aki tud egyet, PÜ-be nyugodtan küldhet, ha saját rajz, azt nagyon értékelem. :) Ja meg előre elnézést, ha nem sikerült olyan jól, s nem tetszik benne valami, ugyanis a végénél mertem tenni egy merészet. Képességekhez én síkbuta vagyok, szóval ~~azok sincsenek neki megmutatva~~ meg ne lepődjetek, ha nagyon rosszak lesznek.\n\n**MEGJEGYZÉS: a szavazás a történetre vonatkozik, ugyanis a képességek utólag lettek megcsinálva.**\n___\n[A képet nem én csináltam, hanem Unodu a Deviantart-ról](http://unodu.deviantart.com/art/of-Moth-and-Butterfly-469560610) (A sötétebbik Crysallin)\n\n**Történet:**\nValahol a Hódító Tengerének (The Conqueror's Sea) dél-nyugati részén van egy sziget, ami nincs Rúnaterra egyik térképén sem. Egyesek szerint mert nem fedezték fel, mások szerint nem akarták, hogy rajt legyen a térképen. Ám akármi is legyen az ok, ott van, s élővilágából mindössze egyetlen egy lényről számoltak be szemtanúk elmondásai alapján: egy gyönyörűséges, félig ember, félig pillangó nőről, akinek szépsége bár nem e világi, viszont félénksége miatt igen nehéz volt egyáltalán megpillantani csuklyás köpenye alól, amíg a Valoranban történő vándorlással töltötte Liga előtti életét, miután el kellett hagynia otthonát.\n\nCrysallin fajánál a gyerekkort \"hernyóként\" élik le, s 18 éves korukban bábozódnak be, hogy egy hónap múlva \"pillangóként\" váljanak felnőttként. A születésekor árván maradt, s a nagymamája által felnevelt Crysallin gyerekkorában nagyon félénk volt, mivel úgy gondolta, hogy sokkal csúnyább, mint minden más gyerek Opalyn nevű nővérével ellentétben, aki bár hiú volt már akkori szépsége miatt, nem lehetett nem szeretni nagylelkűsége miatt. Alig várta, hogy bebábozódjon, ám valami oknál fogva csak 23 éves korában sikerült ezt elérnie. A rossz nyelvek szerint átok ül a lányon, ami veszélyes lehet a népére. Amikor kijött Crysallin a bábból, olyan gyönyörűvé vált, hogy mindenkinek leesett az álla, aki látta. Opalyn bár nagyon boldog volt, hogy lánytestvére is teljessé vált, ám a lányok döbbenetére a nép Átokhozónak kiáltotta ki Crysallin-t, mert szerintük a kései átváltozása sorscsapást hoz a fajra, ezért követelték a vezetőktől, hogy ítéljék halálra. A vezetők megtagadták ugyan a kivégzést, hiszen a kései életszakaszváltás nem bűntett, de mivel féltek attól, hogy a nép meglincseli a lányt, ezért egy alternatív megoldást választották; egy varázsbotot és egy csuklyás köpenyt adva neki egy varázslattal elküldték Valoran földjére. A lány összetört szívvel, s hatalmas csalódottsággal indult vándorútjára, s miközben kegyetlen sorsáról gondolkodott, segített az útjába lévő bajbajutottaknak. A köpenyét használva soha nem fedte fel senkinek sem magát, de egyik alkalommal egy dalnok véletlenül meglátta az arcát, s kedvenc kocsmájában ódákat zengett szépségéről és kedvességéről. Először a kocsmában azt hitték, hogy a férfinak elment a józan esze a kábulattól és a sörtől, mikor arról beszélt, hogy látta a pillangók vonásait meseszép arcán, ezért nem igen hittek az elején neki. Ám hetekkel az esemény után a dalnoknak lett egy szemtanúja, ki igazolta állítását, ugyanis véletlenül meglátta egy erdei séta során, amikor lehúzta csuklyáját egy sérült állat előtt, hogy az ne féljen tőle. Ekkor kezdtek el jönni a találgatások, hogy mégis miféle teremtmény lépett Valoran földjére. Egyesek azt mondták, hogy egy megbűvölt hercegnő, mások szerint az istenek hírnöke, a merészebbek arra gyanakodtak, hogy az Ürességből jött, s jelenlegi viselkedésével csak arra játszik, hogy mindenki megbízzon benne, s akkor támadjon Rúnaterrára társaival együtt. Crysallin egy nap vándorlása során elkövetett egy súlyos hibát, ami majdnem életébe került: óvatlanságból behatolt egy kegyetlen vadász vadászterületére. Semmit nem sejtett, mikor egy állatot szabadított ki abból a csapdából, amit a mágiájával tönkre is tett, hogy ne tudják használni többet, amikor a vadász dühödten rátámadt. A lány a váratlan támadást ugyan sikerült túlélnie, ám súlyosan megsérült, ami miatt a mágiáját használva tudott csak elrepülnie a férfitól, akit feldühített a gondolat, hogy egy számára gyenge, mihaszna lény el tudott menekülni tőle, ezért üldözőbe vette. Az üldözés alatt, ami egy erdőbe ért véget, a vadásznak sikerült megsebeznie nyilával Crysallin lábát s szárnyát, s kivernie a botot a kezéből, ezáltal teljesen védtelenné tette őt. A lány könyörgésére a vadász csupán ezt felelte szadista vigyorral:\n- Remélem, hogy könnyű lesz a nyúzásod - ám a halálos csapás a vadászt érte el egy hatalmas penge formájában, ami Kha'Zix-hoz, az Üresség Ragadozójához tartozott. Crysallin nem nyugodott meg megmentője láttán, hisz hallotta vándorlása során, hogy mire képes a szörny. El is ájult a rémülettől de meglepettségére arra tért magához, hogy az Ürességlény elvitte egy biztonságos helyre, s ott ápolta s vigyázott rá, amíg a lány teljesen fel nem épült. Amikor azt kérdezte, hogy hálálhatná meg szokatlan gondosságát, amit felé mutatott, Kha'Zix megkérte, hogy csatlakozzon a Legendák Ligájába, hogy társak legyenek, amibe Crysallin bár kicsit habozva a ragadozó hírneve miatt, de végül belement. Hogy Kha'Zix miért kímélte meg s bánik vele kedvesen mióta találkoztak, arra sokan keresik a választ, mióta Crysallin a Ligához csatlakozott. Lehetséges, hogy Kha'Zix, az Üresség Ragadozója, akit csupán az erős lények levadászása és felfalása érdekelt eddig, hogy egyre erősebbé váljon, szerelmes lett a Pillangóhölgybe? Vagy csak saját érdekei miatt viselkedik másképp vele, és csak kihasználja? Egyáltalán mit gondol róla Crysallin?\n\n**Barátok:** Kha'Zix, illetve sok hős\n**Riválisok:** Noxus-iak (Kivéve Riven), Árnyak Szigetéről származó hősök (kivéve Kalista, Elise és Yorick), s Rengar (a jelleme a kegyetlen vadászra emlékezteti).\n___\n**Játékmenet:**\nRövid leszek. Arra gondoltam, hogy ő egy olyan Mágus/Támogató lenne, akiben az lenne az érdekesség, hogy mivel szövetségese Kha'Zix-nak, ha egy csapatba kerülnek (ha hivatalos lenne, akkor igen ritka lenne az ilyen XD), akkor a képességei plusz hatást kapnak.\n\nDe a képességek még csak Alpha-verziósak, ha nem lenne jó a rendszer, akkor természetesen módosítva lesznek, hogy fairek legyenek.\n\n**Képességek:**\n**Alaptámadás:** mágialövedékeket lő.\n\n**Passzív: Csapdahatástalanítás** - botjának mágiájával hatástalanít egy megtámadhatatlan csapdát (Caitlyn Yordlecsapdája, Jinx gránátja, stb), aminek a helyére, illetve annak 300 egység sugarú körében nem rakhatnak 2 percig újat. Hátránya, hogy csak egy csapdát hatástalaníthat egyszerre (Igen, Jinx gránátjaiból is csak egyet), illetve a statikus töltési ideje 180 másodperc, azaz 3 perc.\nHa Kha'Zix a csapatban van: semmi pluszhatás.\n\n**Q: Gömblövedék** – AKTÍV: megidéz egy közepes méretű gömböt, amivel megdobja az ellenfelet varázssebzést okozva annak. Nagy hatótávú, zaklatásra és farmolásra alkalmas.\nHa Kha'Zix a csapatban van: +25 Varázssebzés (nem lehet növelni a tárgyakkal ezt a pluszhatást).\n\n**W: Lepkepor** – AKTÍV: szárnyaiból olyan port bocsát ki, ami 1.5/2/2.5/3/3.5/4 másodpercre az ellenségnél lassítást, míg a szövetségnél kis mértékben (3%-kal) növeli a Varázsellenállást és a Páncélt.\nHa Kha'Zix a csapatban van: 5%-kal növekszik a védelem mértéke.\n\n**E: Pollenszórás** - PASSZÍV: 5%-kal megnő a mozgási sebessége\nAKTÍV: szárnyai apró és gyors rebegtetésével egy olyan pollent szór szét, ami 1000 egység sugarú körben mindent felfed mozgás közben. Hátránya, hogy rengeteg manát fogyaszt.\nHa Kha'Zix a csapatban van: 10%-kal kevesebb manába kerül.\n\n**R: Pillangóhatás** – AKTÍV: A szárnyaival okozta szellőt és mágiáját kombinálva hatalmas szélvihart kavar maga körül 500 egység sugarú körben, a közelben tartozó ellenfeleket a levegőbe löki, megsebzi, s 1.5/2/2.5 másodpercre elnémítja őket. Hátránya, hogy 5 másodpercre jelentősen csökken utána a varázssebzése.\nHa Kha'Zix a csapatban van: 2 másodperccel rövidebb ideig tart a csökkenés.\n---\n**Hang és jellem:** A hangja nőies és fiatalos, mint egy átlagos, vele egykorú lányé. Rendkívül félénk, de aki a közelébe férkőzik, az számára kiderül, hogy rendkívül kedves és együtt érző teremtésről van szó, viszont amikor használja a végső képességét...\n\n**Szövegek:**\nHős Választás:\nÜ-Üdvözlöm, Idéző...\n\nEgy meccs elkezdésekor:\nIdézők Szurdokában:\nMilyen szép ma az idő!\nHa nem kéne harcolni, gyönyörködnék a tájban.\n\nKanyargó Rengetegben:\nBrrr, nagyon ijesztő ez a hely...\nSzegény lelkek, akiknek itt kell lenniük...\n\nMozgás:\n\\*Dudolászik*\nVigyázz kérlek, le ne ess.\nE-ez... ugye nem v-vérszag?\nF-félek, Idéző...\nHogy lehet egy ilyen szép helyen ölni?\nCs-csak én nem élvezem mások megölését?\n\nTámadás:\nRemélem nem fájt neki...\nB-bocsánat, bocsánat!\nJaj szegénykém!\nD-de én nem szeretek senkit se bántani...\n\nR használata (Üresség típusú hanggal):\nELÉG!\nHAGYJÁTOK BÉKÉN ŐKET!\n\nHazateleportáláskor:\n\\*Felreppen a levegőben, s egy rövid dalt énekel, amíg tart a hazateleportálás*\n\nGúnyolódások:\nN-Nem fogok gúnyolódni a kedvedért, idéző! M-még valaki megbántok vele...\n\nViccek:\nUmmm... \\*félénken takarni kezdi magát a szárnyaival*\n\nTárgyak vásárlásakor:\nArkangyal pálcája {{item:3003}}:\nKérlek Arkangyal, vigyázz a társaimra.\n\nRylai kristálybotja {{item:3116}}:\nA fénye az otthonomra emlékeztet... \\*szipog*\n---\n**Érdekességek róla:**\n- Nevének kiejtése (legalábis nekem így könyebb): Kriszalin. Beceneve: Cryssi (Krisszi)\n- Recall megnyomásakor [ebből](https://www.youtube.com/watch?v=3nl4ihltgjE) a dalból énekel egy részletet (tagalog/filippínó nyelven van a dal (Fülöp-szigetek)).\n- Amikor Rengar egy bokorból vagy a láthatatlanságából Crysallinra veti magát, az ijedtében felkiált, hogy \"Segítség!\", vagy ha Kha'Zix a csapatában van, akkor azt kiáltja, hogy \"Kha'Zix, segíts!\", ami utalás arra, hogy jobban fél Rengar-tól, mint annak riválisától.","replies":[{"poster":"LordMágus","date":"2014-11-25T19:54:26.590+0000","up_votes":1,"down_votes":0,"body":"Nem tudom, ez a Kha szerelmi vonal picit fura. :D De ezen kívül nagyon tetszik.\n{{champion:121}} {{champion:121}} {{champion:121}}","replies":[{"poster":"NalamiHUN","date":"2014-11-25T20:10:10.728+0000","up_votes":2,"down_votes":0,"body":"EDIT: ez a kapcsolat dolog úgy van, hogy olyan, amilyennek gondoljátok. ;)\n\nAzért tartottam én is merésznek, mert nem hinném, hogy egy olyan alak mint Kha tud mást érezni az éhségen kívül. XD\n\nUtóírat: Ja és köszönöm a dicséretet :D, féltem hogy rosszabbul fog elsülni a dolog. XD","replies":[]}]},{"poster":"Kai Keiki","date":"2015-09-24T13:21:11.770+0000","up_votes":1,"down_votes":0,"body":"Szerintem egész jópofa Kha'Zix és Crysallin párosítása. Kevesen mernek ilyen jellegű \"Szépség és Szörnyeteg\" párosításhoz nyúlni és emiatt is olyan jó. Na meg hogy megkíséreltél, megjegyzem sikerrel, elmélyíteni egy vadállatként kezelt champ jellemét olyan irányba, ami alap esetben idegen tőle, ad a történeti háttérhez valamit, amit újdonságként hat a megítélésére és pozitívabb hőssé teszi. Szerintem az ilyen merész húzásokat. :D\nSzóval új szelek fújnak Kha háza táján? Nos, én kíváncsian várom a folytatást. :)","replies":[{"poster":"NalamiHUN","date":"2015-09-24T14:34:36.841+0000","up_votes":1,"down_votes":0,"body":"Köszönöm!:) De biztos, hogy itt akartad írni, nem a Fanfic-es témába? X)","replies":[{"poster":"Kai Keiki","date":"2015-09-25T19:59:20.495+0000","up_votes":1,"down_votes":0,"body":"Szívesen. Én is írogattam, tudom hogy mennyire fontosak az olvasói megjegyzések.:) Amúgy bizonyos szempontból igazad van, de úgy éreztem a két téma közti szoros kapcsolat miatt ennyi még belefér.\nAmúgy tetszik Crysallin békés, barátságos természete. Bájos.:)","replies":[]}]}]},{"poster":"NalamiHUN","date":"2015-05-13T18:23:04.599+0000","up_votes":1,"down_votes":0,"body":"megcsináltam Crysallin szövegeit!:)\n\nRemélem elnyeri tetszéseteket!:)","replies":[]},{"poster":"Amerada Clusoh","date":"2015-02-09T20:47:49.461+0000","up_votes":1,"down_votes":0,"body":"szerintem kafa NalamiHUN.- Ezt skypeban is megirhattam olna...\n  \nGo ranked with {{champion:75}} {{item:3280}} {{item:3174}} {{item:3146}} {{item:3100}} {{item:3089}} {{item:3157}} !!!!!\n\nXD!","replies":[{"poster":"NalamiHUN","date":"2015-03-27T20:39:27.447+0000","up_votes":1,"down_votes":0,"body":"Köszi, semmi gond :)","replies":[]}]},{"poster":"NalamiHUN","date":"2015-01-23T20:59:18.614+0000","up_votes":1,"down_votes":0,"body":"Beírtam hozzá is pár érdekességet, remélem tetszik!:)","replies":[]},{"poster":"NalamiHUN","date":"2014-12-06T08:22:53.126+0000","up_votes":1,"down_votes":0,"body":"Változott a Lepkepor hatása, mivel rájöttem, hogy a W képességeknek rövid a töltési ideje nagyjából.","replies":[]},{"poster":"NalamiHUN","date":"2014-11-25T17:57:27.008+0000","up_votes":1,"down_votes":0,"body":"Elnézést a double posztért előre is!\n\n___\nMeglettek a képességek, remélem tetszenek. :)\n\nUtóírat azoknak, akik szavaztak: Mielőtt háborgás lenne, hogy ki volt az, aki nemre szavazott: az (egyik) én voltam, mert nem találtam meg, hogy hogyan nézhetném meg szavazás nélkül az eredményeket, nagyképűsködni meg nem szeretek. XP","replies":[]},{"poster":"KuvinFukinAtya","date":"2014-11-24T21:29:17.924+0000","up_votes":1,"down_votes":0,"body":"Nekem nagyon tetszik:)\nKepessegeket nem irod le?\nHa gondolod segitek majd tokeletesiteni oket.:)","replies":[{"poster":"NalamiHUN","date":"2014-11-24T21:53:49.445+0000","up_votes":1,"down_votes":0,"body":"Köszönöm!:)\n\nElőször átgondolom, hogy milyenek is legyenek, meg hogy milyen fajta hős is legyen. :)","replies":[]}]}]}