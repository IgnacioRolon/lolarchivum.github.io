{"poster":"cybernet343","date":"2019-05-03T15:13:52.215+0000","title":"Billentyű és egér \"lag\" kb. 1,5 hónapja","subforum":"Hibabejelentés","up_votes":2,"down_votes":0,"body":"Üdv! \r\nMivel egy huzamosabb ideje fennálló problémáról van szó és komment formájában hasonló topicokra adott hozzászólásaimra nem jött reakció, külön posztot nyitok róla, hátha így több figyelmet kap a dolog (ezt kommentben korábban leírtam másutt, így kimásolt tartalom következik).\r\nAdott a címben említett probléma. Részletezem:\r\nAz első tíz percnyi meccs második felében jelentkezik (minden alkalommal, minden játékmódban, nagyon specifikusan ebben az időtartamban) kisebb eltérésekkel. Hol 7 percnél elkezdődik, hol 9 körül. A hossza 1-2 perc, utána magától elmúlik. Az fps és ms okés, a normáltól semmi eltérőt nem mutat,ennek megfelelően a játék is zavartalanul tovább folyik a képernyőn, kellő folyamatossággal. Ellenben a saját hős irányítása során, a billenytűzet és egér lag-szerű jelenséget produkál (a továbbiakban az egyszerűség kedvéért \"lag\"-ként hivatkozok rá, noha tudom, hogy nem feltétlen helytálló kifejezés). Az említett beviteli eszközök (mindkettő USB-s) késleltetve, vagy egyáltalán nem működnek, olykor csipog a gép miatta, mintha egyszerre túl sok billentyűt nyomna le az ember, holott nem ez a helyzet, lévén a játék más szakaszaiban ugyanezen tevékenységek nem okozzák a leírt jelenséget. Inkább olyan, mintha a \"lag\" alatt kiadott parancsokat akarná egyszerre végrehajtani és azért érzékelné a több billentyűlenyomást egyszerre. Az irányított hős késve hajt végre parancsokat, mozgása olykor beragad (azaz ha egyet kattintok elé kb 1-2 egységnyire, ő annál tovább is menetel folyamatosan, a megadott irányba egyenesen, míg az aktuális \"lag\"-spike el nem múlik és másik parancsot nem fogad).\r\nAmi apróságokat még észrevettem mostanában ennek kapcsán: a tünet jelentkezésekor a minitérkép nem kattintható, noha az eseményeket, pingeket továbbra is jelzi. Továbbá ha a billentyűzetet nem használom a \"lag\" ideje alatt és csupán az egérrel navigálok (opcionálisan a minitérképen bekapcsolom az automata kamerát), úgy ez a beviteli akadozás erősen mérséklődik (akkor vettem észre, amikor egy alkalommal elengedtem a szóközt, a kamerakövetés megszüntetése végett), de attól még nem szűnik meg a \"lag\", pl. a képességelsütések q,w,e,r billentyűi ugyanúgy súlyosbítják a helyzetet.\r\nVagy egy-másfél hónapja fennálló probléma.\r\nAkkoriban egy másik hozzászóló tanácsa nyomán drivert frissítettem (gtx 650 videókártya, azaza nvidia driver), az megoldotta a problémát. Legalább is a legközelebbi patch-ig, úgy egy hétre, utána viszont ismét elkezdődött.\r\nAzóta volt újabb LoL patch, újabb vidkari driver frissítés is, de a fentebb vázolt probléma sajnos nem múlt el megint, hanem változatlanul fennáll, sőt, az utóbbi napokban mintha még súlyosbodott is volna és az időtartama a korábbi 1-2 percről, kb. 3-4-re nőtt.\r\nMeglehetősen zavaró jelenség, gondolom érthető módon. Látom, hogy relatíve keveseket érint, olykor-olykor feltűnik egy-két hasonló fórum poszt, ahol néhányan jelezzük a bajt, páran csatlakoznak, de megoldást még nem írt rá senki, jóllehet, általában még annyi részletet sem osztanak meg a problémáról, mint én (EUW-n is láttam egy topicot róla angolul, még a gond első jelentkezése körül, hasonló mértékű érdeklődéssel).\r\nAz imént csináltam egy teljes javítást a kliensből, nem segített. A legutóbbi meccsen a windows erőforrásfigyelőre is rákukkantottam a \"lag\" jelentkezése alatt, nem sikerült anomáliát megállapítanom sem processzor, sem memória, sem más téren. Korábban vírusirtó (Avast) és windows tűzfal ideiglenes kikapcsolásával is próbálkoztam, eredménytelenül (minden frissítésnél a tűzfal kérdésére engedélyezem a klienst, annak számos verziója máig a tűzfal kivételek listáját gyarapítja). Billentyű és egér kifogástalanul működik minden egyéb tevékenység és más játékok esetében is, csak a LoL kapcsán lép fel, ott is kb április eleje-március vége óta, a leírt, specifikus alkalommal (minden meccs első tíz percének második felében kezdődik valamikor). \r\nÖsszességében nagyon fura, hogy a gép csipogása a probléma közben, a beragadó billentyűs windows hibaüzenetre emlékeztet (noha az nem ugrik fel játék közben, ill a hardver egyébként tökéletesen funkcionális), illetve hogy egy Nvidia driver ideiglenesen megoldotta már egyszer a bajt, ami későbbi patch-eknél visszatért.\r\nKonfigom, ha az segít:\r\nIntel Core 2 Duo E8500, 4 GB ram,Nvidia GTX 650\r\nTudom, nem egy erőmű, de közepesen alacsony beállítások mellett vígan el kéne futnia, ahogy azt a közelmúltig tette. :/","replies":[{"poster":"fosospuni","date":"2019-12-04T19:49:33.347+0000","up_votes":2,"down_votes":0,"body":"Szia! Sikerült megoldani, nekem is ilyen problémám van, és eléggé fucked uppolja a rankedet olykor.","replies":[{"poster":"Balotelli4511","date":"2020-01-17T16:23:03.172+0000","up_votes":2,"down_votes":0,"body":"hogy sikerült megoldani? velem is ez a probléma fps és ms is jó erre pittyeg és belassul billem.....","replies":[]}]},{"poster":"kiskeni","date":"2019-05-08T13:21:23.702+0000","up_votes":1,"down_votes":0,"body":"Esetleg egy Chipset driver-t feltehetnél (amit sokan ki hagynak nemes egyszerűséggel), hátha az segít. Elvégre ha már egyszer a Chipset (lapkakészlet) felel a számítógép komponensei közötti kommunikációért (beleértve az USB-eszközöket is), akkor csak nem jelentéktelen. Szokott külön lenni minden laphoz chipset driver, én ezt is fel szoktam rakni mindenképp csakúgy, mint a videókártya, integrált audiochip és az integrált hálózatkezelő chip illesztőprogramját is.\n\nHa ez sem segít, akkor nincs más ötletem. Tiszta lappal indítás max, tehát rendszer újratelepítés tiszta módon (avagy \"clean install\"), azaz C formáz, rendszer visszarak. Adatok lementése, aktiváló kulcs előkutatása/rendszerből való kinyerése erősen ajánlott, vagy Win10 esetén egy aktivált rendszer mellett MS fiókba belépni érdemes. Aztán telepítés után MS fiókba vissza, felismeri a licencet és a gépet és aktiválja is magát automatikusan.\nÚjratelepítést szerintem csak végső esetben érdemes elvégezni, mivelhogy elég pepecselős tud lenni, tehát próbáld meg amit csak tudsz mielőtt ehhez folyamodnál.","replies":[]},{"poster":"PowerPein","date":"2019-05-05T10:10:22.581+0000","up_votes":1,"down_votes":0,"body":"Rakj fel egy hőmérséklet figyelőt Lehet hogy ki kellene pucolni a gépet és új hőpasztát tenni bele. Amiért ilyenkor laggol: ahhoz hogy a proci ne melegedjen túl, jelentősen visszaveszi az órajelet és korlátozza a max kihasználtságot. A csipogás a kritikus höfok elérést jelzi, ha tovább melegszik akkor ki kapcsol a gép, de a proci hűtés még forog 1-2 percig. Kb 5 perc után tudod majd vissza kapcsolni. Amint elkezd vissza hűlni, akkor fokozatosan megemeli a jelet vagy a kihasználtságot. Ezért van, hogy kbugyan abban az időben és ugyan annyi ideigtart a hiba. Aida64 tud terheléses stabilitás tesztet végezni is.","replies":[]},{"poster":"Shikaichi","date":"2019-05-03T20:35:24.247+0000","up_votes":1,"down_votes":0,"body":"Elég egyedi eset, sajnos nem is igazán tudok ehhez megfelelő cikket ajánlani, így csak azt tudom mondani, hogy írj a [Játékostámogatásnak](https://support.riotgames.com/hc/hu/requests/new), ők valószínűleg többet tudnak ebben segíteni.","replies":[]}]}