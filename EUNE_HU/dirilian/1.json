{"poster":"Dirilian","date":"2014-12-17T13:52:17.734+0000","title":"Nagyobb látóterület,kizoomolás.","subforum":"Segítség és támogatás","up_votes":1,"down_votes":0,"body":"Sziasztok !\r\n\r\nEgy olyan kérdésem lenne hogy : hogyan tudom növelni a látóterületet kamera mozgatás nélkül és felbontás növelésén kívül a játékba. Tehát jobban kiszeretnék zoomolni. Kis méretű a monitorom és picit idegesítő h nem látom be a területet rendesen.","replies":[{"poster":"EGC Shred","date":"2014-12-17T17:59:18.973+0000","up_votes":1,"down_votes":0,"body":"Szia!\n\nSzemély szerint én is egy relatíve kisebb méretű monitorról játszom, és engem is idegesített az, hogy a 4:3-as (1024x768, 1280x960) vagy 5:4-es (1280x1024) felbontások esetében sokkal kevesebbet látok be, mint a 16:9-es képaránnyal játszó játékosok.\n\nÉn ezt úgy oldottam meg, hogy 1280x720-as felbontáson játszom a játékot, keret nélküli, ablakos üzemmódban. Így nekem is 16:9-es a képarányom és kicsivel többet látok mint azelőtt, cserébe viszont kb 8-10 FPS-t fel kellett áldoznom az ablakos üzemmód miatt.\n\nHa elbírja a géped az ablakos üzemmódban való futtatást, akkor javaslom te is válassz egy 16:9-es képarányú felbontást. \n\nHa szerencséd van, és a videóvezérlőd/monitorod támogatja az ún. letterbox vagy magyarul levelesláda üzemmódot, akkor teljes képernyős módban is tudhatsz 16:9-es képarányban játszani. Ilyenkor a játék képe úgy kerül megjelenítésre, mintha egy filmet néznél 4:3-as képarányú monitoron, és két fekete sáv kerül a képernyő felső és alsó szélére. Ez nagyban függ a hardveredtől, viszont ebben az esetben nem kell számolnod a teljesítménycsökkenéssel, ami az ablakos üzemmód esetében fellép. Javaslom próbáld ki először azt, hogy teljes képernyős módban választasz egy 16:9-es képarányú felbontást, és csak akkor válts keret nélküli ablakos módba, ha szétnyújtja a képet a megjelenítőd.\n\nA leggyakoribb 16:9-es képarányú felbontások:\n\n* 1280x720\n* 1366x768\n* 1600x900\n\nÜdv,\nShred","replies":[]}]}