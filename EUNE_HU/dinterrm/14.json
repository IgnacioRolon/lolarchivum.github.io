{"poster":"DinterRM","date":"2014-04-24T18:08:46.655+0000","title":"Közvélemény-kutatás: \"gyilkol\"","subforum":"Általános beszélgetés","up_votes":1,"down_votes":0,"body":"Üdv.\r\n\r\nA másik témában egyik fórumtársunk felvetette, hogy a ezt a gyilkol szócsaládot le kéne cserélni, mert túl durva, és többen is jeleztük, hogy egyetértünk vele. Ismerőseim is kicsit betegesnek tartották. Szerintem az \"ölés\"  sokkal jobban helyettesítené, és ugyanúgy belehetne illeszteni mindenhova. De akár a \"kaszabol\" igét is el tudnám képzelni.","replies":[{"poster":"SkipperWasTaken","date":"2014-04-29T13:35:45.340+0000","up_votes":1,"down_votes":0,"body":"A gyilkolás szerintem is brutális, kicsit olyan érzés fog el néha, mintha rossz lenne az, hogy megöljük az ellenfelet a játékban.","replies":[]},{"poster":"NesThaesis","date":"2014-04-25T06:59:58.552+0000","up_votes":1,"down_votes":0,"body":"Szerintem nincs a magyarban értelmes szó ami megfelelne erre a célra, mert vagy túl hülyén hangzik vagy túl brutálisan. Valahogy semelyik szavunknál sincs középút. Én egyedül a Killt nem érzem annyira durvának és hülyén hangzónak sem.","replies":[{"poster":"Erufailon","date":"2014-04-27T14:47:48.765+0000","up_votes":1,"down_votes":0,"body":"Mégis, szerintem is sokkal jobb az, hogy xy megölte, mint az xy meggyilkolta, már csak azért is, mert háborúban is az egyik katona megöli a másikat, meggyilkolni meg előre kitervelten, bűncselekményként szoktak embereket, valamint merényletek esetében hangzik még el maximum ez a szó.","replies":[]}]},{"poster":"Dædalus","date":"2014-04-24T22:42:42.745+0000","up_votes":1,"down_votes":0,"body":"Az ötlet jó, hogy szavazzunk, de nem teljesen így kellene csinálni a dolgot. Kéne külön opció minden egyes javaslatnak külön-külön, példákkal együtt, mert így azzal, hogy \"oké, lé kéne cserélni\", nem sokra megyünk. Egyszerűen nem fogjuk tudni, mire is cseréljük le, érted ;)\n\nÉn azt mondom, várjunk még ezzel picit, hogy feljöjjön még több ötlet, aztán amikor már ott tartunk, hogy a legtöbb lehetséges jelölt eszünkbe jutott, akkor tartunk egy nagy, rendes szavazást úgy, hogy mindegyik benne van.","replies":[{"poster":"DinterRM","date":"2014-04-25T12:46:55.638+0000","up_votes":1,"down_votes":0,"body":"Erre szerintem nagyon mást nem lehet, mint a másik topikban van, de legyen. Ez szerintem egyébként egy jó gondolatmenet:\n\n> Értem a koncepciót, de lokalizáció szempontjából nem támogatom, hogy ennyire egy kaptafára menjenek a dolgok. Az angolban nagyon jó az egész, mert a kill-t nagyon könnyen tudják minden máshoz kapcsolni, nálunk nem érződik természetesnek, hogy mindent a gyilkolással kötünk össze.\n> Épp az a szép a magyarban, hogy sokkal sokfélébben tudjuk kifejezni a dolgokat. Szinonimák alkalmazásával így is tudják a magyar játékosok, hogy ölésről van szó, és sokkal szebben is hangzanak. A lokalizációnak épp az a lényege, hogy ne angolos, hanem magyaros legyen (legalábbis szerintem). Természetesen k/d/a résznél ne legyen átírva, ott jól mutat, csak a játék közbeni bemondások lehetnének változatosabbak.\n\nSzóval ahol tudjuk, ott lecseréljük ölésre, ahol nem, marad a gyilkosság.","replies":[]}]}]}