{"poster":"Szerzeteske","date":"2014-12-21T12:28:06.917+0000","title":"[Much, much problem] Kliens kapcsolódási probléma + LeaverBuster = UNFAIR","subforum":"Segítség és támogatás","up_votes":1,"down_votes":0,"body":"Sziasztok!\r\nRég óta szenvedek immár én is a kliens kapcsolódási problémákkal, mint itt (is) sokan mások. Most már el jutottam odáig, hogy kb 2 hete egyáltalán nem tudok becsatlakozni játékba. A problémám kicsit más lenne mint a sablon tűzfalas problémák, így leírom a sajátomat:\r\nAddig minden rendben megy hogy kiválasztom a hőst, elindul a játék, bejön a logó, és jön a fekete kép. De ezen a ponton a karaktereket már nem hozza be, csak a kurzoromon látszik hogy dolgozik valamit a gépem. Kis idő elteltével egy windows-os hiba pittyegés után átvált a kurzor a default mutatóra, és a játék megáll. Ilyenkor nem dob ki, és nem kapok semmi féle blokkolós tűzfalas értesítést. Ha én nyomok egy ESC-t akkor jön vissza a Windows-os asztalom rajta a klienssel, és ezzel a hibaüzenettel:\r\nhttp://i.imgur.com/7Ujm5Iq.jpg\r\n\r\nA problémával kapcsolatban már rengeteget utánaolvastam a dolgoknak, de még mindig nem találtam megoldást. Végignyálaztam a LoL Support oldalát, elolvastam számtalan posztot a hibával kapcsolatban, végigmentem ezer meg ezer [reddites](http://www.reddit.com/r/leagueoflegends) threaden... \r\nOlyan szinten kiszűrtem a probléma forrásaimat, hogy már nincs semmi amit nem próbáltam ki. \r\nÚjratelepítettem a játékot (több verzióval is, PandoMediaBooster nélkülivel, a legújabbal, custommal...) ezen kívül, Registryt takarítottam, gépemet optimalizáltam, töredezettség mentesítettem., víruskeresést futtatam, tűzfalamat minden féle beállításon kipróbáltam (igen, engedélyezve van aminek kell...), próbáltam kapcsolódni VPN-en keresztül is, IPv6-ot is letiltottam, mindet rendbe raktam a gépemmel, továbbra végig mentem a hivatalos support oldalatok pontjain is... A napokban pedig már a gépemet is újratelepítettem (Win8.1-re, a 7-ről. Gondoltam hátha, dehát miért is lett volna jó...), új LOL-t raktam rá, tiszta és friss minden erre továbbra sem tudok játszani.\r\nA LeaverBuster pedig folyamatosan minősíti le az accountomat. Szép.\r\nRégebben is jelentkezett már ez a probléma nálam, lassan 3-4 hónapja találkoztam hasonlóval, akkor néha úgy sikerült kapcsolatot varázsolnom a szerverrel, hogy kiléptem a játékból, kihúztam az UTP kábelemet, visszadugtam, (Ugye DHCP-től új IP-t kaptam) és úgy az esetek 30%-ba talán bekapcsolódott. De ma már semmi. Nem tudok játszani és kicsit fáj, hogy a RIOT hozza ki az új Skineket, teszi be az \"új\"  játékmódokat, védi a civil játékosokat a leaverektől, és közben emberek ezreinek van problémája hasonló csatlakozási gondokkal...\r\n\r\nÉs akkor ez csak a becsatlakozási problémám arról inkább nem is kívánok szót ejteni hogy egy i3-as 6Gb ramos, 2GB VGA-s laptopon miért megy a játék 8-17 FPS-el... mindezt úgy hogy grafikai beállítás független az fps-számom. (A fentiekhez hasonlóan itt is mindent kipróbáltam) Szándékozok egy videót erről is (majd ha be tudok csatlakozni) hogy FULL HD-ban minden maxon, ugyan annyi az fps-em (~8-17fps illetve fix 60 ha épp nem droppol) mint 1024*768-on minden low-on...\r\nVégső elkeseredésemben írtam ezen fórumra, ha nem kapok segítséget akkor sem lesz semmi, de jó lenne ezekkel a dolgokkal tisztában lenni, mert egy szuper játékról beszélnénk, ha ezen problémákat ki tudnák küszöbölni, de így végtelenül csalódott vagyok, és egyben felháborodott is annak tekintetében hogy részemről több hete próbálom hackelni a játékot hogy leülhessek esténként egy fél órás játékra kicsit kikapcsolódni, de így sem megy, továbbá mind ezeken felül még engem büntetnek mert a játék nem enged be...\r\n\r\nEsetleges segítségeteket előre is köszönöm.","replies":[{"poster":"Zooty","date":"2014-12-21T13:19:12.025+0000","up_votes":1,"down_votes":0,"body":"Mindenképp írj a [játékostámogatásnak](https://support.riotgames.com/hc/hu/requests/new), ők azok akik belelátnak a \"motorháztető\" alá, így ők fognak tudni neked segíteni.\nÉn ezzel a hibaüzenettel még nem találkoztam, tehát a probléma nem hiszem hogy központi lenne. Ha a játék úgy omlik össze, hogy ezt ki is írja, akkor ez meg fog jelenni egy log file-ban specifikusabban is, majd azt fogják elkérni. \nSzóval írd le kb ugyanezt nekik, leírva hogy mit próbáltál már magadtól, és majd onnan továbbnavigálnak...","replies":[{"poster":"Szerzeteske","date":"2014-12-21T13:50:31.324+0000","up_votes":1,"down_votes":0,"body":"Értem, írni fogok. köszönöm","replies":[]}]}]}