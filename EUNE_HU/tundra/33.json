{"poster":"Tundra","date":"2017-10-19T16:05:54.150+0000","title":"Fejlődni akarsz? Kezd itt ! HARMADIK RÉSZ: A kompenzálás és hozzáadott érték elmélete","subforum":"Tippek és trükkök","up_votes":9,"down_votes":1,"body":"Sziasztok!\r\n\r\nFolytatnám a posztsorozatot egy olyan elméleti megközelítéssel, melyet úgy hívok, hogy \r\n\r\n**A kompenzálás és hozzáadott érték elmélete**\r\n\r\n---\r\n\r\n**I. Kompenzálás**\r\n\r\nAki sakkozik, az ismerheti, hogy az egyes bábuknak van egy hozzárendelt értékük.\r\n\r\nAhogyan a sakkban is a bábuknak van egy értéke úgymond, úgy a LOL-ban is van egy értéke a játékosoknak. Például a sakkban:\r\n\r\nGyalog – 1\r\nFutó – 3\r\nHuszár – 3\r\nBástlya - 5\r\nVezér - 9\r\n\r\nMost a példa kedvéért legyen a LOL-ban az azonos tudásszintű játékosok értéke = 1\r\n\r\nPlayer (1) – 1\r\nPlayer (2) – 1\r\nPlayer (3) – 1\r\nPlayer (4) – 1\r\nPlayer (5) – 1\r\n\r\nPersze a valóságban a játékosok nem egyformán jók. De ha elhisszük, hogy a játék többé-kevésbé igazságos módon sorsol össze minket az ellenféllel (csapat MMR közel egyenlő), akkor csapatszinten mindkét csapat összértéke = 5\r\n\r\nPlayer (1) – 1.12\r\nPlayer (2) – 1.45\r\nPlayer (3) – 1.03\r\nPlayer (4) – 0.87\r\nPlayer (5) – 0.53\r\n\r\nTehát, ha van olyan játékos aki a szintjéhez képest látszólag alulteljesít (0.53), akkor meg lehet nyerni a játékot, ha az ő deficitjét valaki a kiváló játékával kompenzálja. Magyarán, ha úgy gondolod, hogy az alulteljesítő miatt effektíve egy 4.5 vs 5 áll fenn, akkor nálatok valakinek 150%-os teljesítményt kell nyújtania és máris egálban van a dolog. \r\n\r\nAz már egy **teljesen** más kérdés, ha önmagad nem vagy képes a szintednél (= 1) annyival magasabb teljesítményt nyújtani, hogy kompenzáld az alulteljesítő játékost. Lehet, hogy úgy fogod érezni, hogy mindent megteszel, ami tőled tellik és mindent beleadsz a győzelem érdekében. De csak azért, mert a maximumot adod, az nem jelenti azt, hogy az elég is.\r\n\r\nNem lehet mindenkinek aranyérmet adni, csak azért, mert a tőle tellhető leggyorsabban futott. Nem adhatsz mindenkinek diplomát, csak azért, mert mindent megtett érte. Itt nem az akaraterőt díjazzák, hanem a tehetséget, kitartást és elkötelezettséget. Meg tudod csinálni, vagy nem? Ez itt a kérdés. Ha nem elég a teljesítményed, hogy megnyerd a játékot egy noob csapattársaddal a hátadon, mert nem vagy képes túlteljesíteni saját tudásszinteden, akkor magasabb szintet miért érdemelnél?\r\n\r\nVolt egy ismerősöm, aki úgy gondolta, hogy majd kap egy boost service-t és - bár tudván, hogy nem érne fel az adott szinthez ahová boostolták - majd magasabb szintű környezetben megtanul játszani, úgymond felveszi a ritmust. Azt hitte, hogy ha elegendő játékot játszik azon a szinten akkor ő is lesz olyan jó. Persze nem meglepő módon visszaesett hamar arra a szintre, ahonnan boostolták.\r\n\r\nA tévedés annak a szabálynak a megsértéséből adódott, hogy\r\n\r\n**Nem attól lesz valaki jó játékos, ha magasabb elo-ban játszik, hanem akkor fog magasabb elo-ba jutni, ha saját maga jobb játékossá válik.**\r\n\r\nÉs a jó játékos az általában az, aki saját csapattársainak alacsony teljesítménye ellenére le tudja hozni a játékot, mivel saját teljesítményével kompenzálni tudja saját csapattársainak gyenge teljesítményét.\r\n\r\n**Összefoglalva**\r\n\r\nAz elmélet lényege, hogy az adott ligaszinten, ahol játszol van egy elvárható szint, amihez egy értéket rendelünk, legyen ez 1.00\r\n\r\nTehát például 5 darab Silver III. játékostól egy Silver III. game-ben elvárható, hogy a teljesítmény „összértéke” 5.00 legyen. Ha az ellenfél ennél többet tud nyújtani, akkor nagyobb eséllyel fog nyerni, ha viszont ennél kevesebbet, akkor valószínűbb, hogy veszít\r\n\r\nMost van, hogy valaki ennél a ligaszintnél szimplán rosszabb (pl. Bronz 1-est sorsoltak magatok mellé), vagy az adott meccsen alulteljesít mondjuk (magához képest). Ilyenkor az adot játékos az elvárható szinthez képest (1.00) nyilván kisebb pontszámot kap, a példánkban legyen ez 0.77\r\n\r\nHa most valaki alulteljesít, akkor ahhoz, hogy meg tudjátok nyerni a játékot, valakinek többet kell nyújtania, mint ami a ligaszinttől (1.00) elvárt, hogy úgymond „kompenzálja” a másik játékos hiányosságait. És ezt a kompenzációt csak olyan valaki fogja tudni végrehajtani, aki jobb az átlagos ligaszintnél (1.00).\r\n\r\nRöviden ez volt a lényeg.\r\n\r\n---\r\n\r\n**II. A hozzáadott érték**\r\n\r\nA fentihez szorosan fűződik a hozzáadott érték fogalma.\r\n\r\nAz elmélet lényege, hogy mindennek amit teszünk van a csapatgyőzelem szempontjából hozzáadott értéke. Tehát, ha megölsz egy miniont és ennek köszönhetően 20 gold-al gazdagodtál, akkor ez egy hozzáadott érték.\r\n\r\nDe ami még érdekesebb, mint a hozzáadott érték, az olyan művelet, ami nem ad értéket, tehát a non-value add műveletek. Például, ha kevés élettel megpróbálod a dzsungelben megölni Gromp-ot, de rájössz, hogy a Gromp hamarabb megölne mint te őt, ezért hagyod, majd visszatelézel a városba, akkor ez egy kb. 5-10 másodperc elvesztegetett idő, ami nem teremtett semmiféle értéket a csapat számára.\r\n\r\nEzen a ponton megjegyzem: A játékban két nyersanyag létezik: Gold és Idő. Ugyanúgy, ahogy próbáljuk a Gold-ot maximalizálni (last hit, killek, tornyok, stb.), úgy arra kell törekedni, hogy az idővesztesség minimális legyen. Például már az útvonal megválasztásával: Balról (8 másodperc) vagy jobbról (7 másodperc) kerülöm meg a sziklát?\r\n\r\nEgy lényeges különbség low ELO és high ELO között az, hogy low ELO-ban rengeteg az olyan művelet, ami nem teremt semmiféle értéket a csapat számára és kevés az olyan, ami valódi értéket teremt. Ellenben High ELO-ban meg pont fordítva van, igyekeznek minimalizálni azon műveletek számát, mely nem teremt értéket és maximalizálni az értékteremtő megmozdulásokat.\r\n\r\nEddig szép és jó.\r\n\r\nMost bonyolítsuk a dolgot azzal, hogy a LoL-ban gyakorlatilag minden pillanatban el kell dönteni, hogy mely tevékenységet priotizálunk, mire fókuszáljunk, mit csináljunk. Nyilvánvaló, hogy nem lehet a játékban minden olyan lépést megtenni, ami hozzáadott értéket teremt, egyszerűen azért, mert vagy a helyzet, vagy az ellenfél nem engedi. Más szóval el kell dönteni, hogy egy adott szituációban mely tevékenységnek nagyobb a hozzáadott értéke. Mert lehet, hogy 2 vagy 3 jó opciód is van, de azok közül az egyik jobb mint a másik.\r\n\r\nHa az ellenfelet leászoltátok és van lehetőség választani sárkány és baron közül, melyiket választod? Egyiket se, lerombolod a Nexust és megnyered a játékot **:-D**\r\nMindegyik lehetőségnek az adott szituációban lett volna hozzáadott értéke, de a csapatgyőzelem szempontjából a Nexus éri a legtöbbet.\r\n\r\nEgy tevékenység akkor teremt értéket, ha az a csapat számára vagy a győzelem szempontjából teremt értéket.\r\n\r\nVan aki azzal, hogy agyonfarmolja magát vagy ritkán hal meg azt hiszi, hogy mekkora nagy szívességet tett a csapatának és persze ha bukta a dolog, akkor ez nem rajta múlott, hisz a statsjai (értsd: kozmetikázott statisztikája) rendben voltak.\r\n\r\nViszont lehet, sőt valószínű, hogy a hozzáadott értéke magasabb lett volna, ha részt vesz a csapatharcban, lemarad farmról, sőt gyakrabban meg is ölik, de a pluszsebzés amit kiosztott és a figyelem, amit magára terelt összesítve több értéket hozott volna a csapat számára.\r\n\r\nHiába jó a statisztikád, ha a csapatod ebből nem lát semmit vagy csak kis mértékben részesül. Ha meg a fél játékon át „ignorálod” a csapatodat és csak magaddal törődsz, akkor a játék végére kutyakötelességed lehozni nekik a játékot, hisz a csapat érdek rovására a hozzáadott értéket magadnak teremtetted.\r\n\r\nNagyon sokan low elo-ban nem fogják fel, hogy ez egy csapatjáték. Persze azt értik, hogy nem egyedül vannak „piros” szinben, és 5-en vagytok és egy a cél, de ahhoz, hogy elérjétek a célt, össze kell dolgozni, áldozatokat hozni olykor. Úgy gondolják, hogy „ezekkel a noobokkal akikkel én játszok, nem lehet csapatjátékban gondolkozni”. \r\n\r\nItt is látszik, hogy nem értik a dolgot. Attól, hogy a csapatod nem partner a csapatjátéknak, te attól még lehetsz az. És ha csapatjátékos vagy többet nyersz, mint veszítesz. A csapatjáték nem csak azt jelenti, hogy harc közben tudjuk, hogyan kell wombo-kombózni, hanem azt is, hogy önzetlenek legyünk, áldozatokat hozzunk, kommunikáljunk, figyelmeztessünk, megértsük a tásainkat, és úgy játszunk, ahogyan az a csapatnak jó, nem magunknak.\r\n\r\nNa de térjünk rá a lényegre!\r\n\r\nHányszor van olyan, hogy nem én magam viszem a játékot a hátamon? Valójában igen gyakran. Úgy érzésre azt mondanám, hogy az én ELO-mon (Diamond V.) kb. minden 6. vagy 7. játékot nagyban befolyásolom (részben én carry-zem) és minden 10.-et teljesen én magam viszem a hátamon.\r\n\r\nHa most visszamennék Silver-be mondjuk, akkor sem hinném, hogy minden játékot énmagam vinném, egyszerűen túl sok a változó. Talán minden 3. vagy 4. játékot vinném, tehát a játékok 25-33%-át. Viszont nyerni szerintem megnyerném a játékok 60-70%-át és nagyobb befolyásom (kihatásom) szerintem a játékok 80-90%-ára lenne.\r\n\r\nMindebből az következik, hogy\r\n\r\n**!!! Akkor is megnyerheted a játékot a csapatod számára, ha nem te carry-zed őket, de elegendő hozzáadott értéket teremtesz !!!**\r\n\r\nMinnél magasabb ELO-ban vagy, annál inkább igaz a fenti mondat. Persze ez egy általánosan igaz állítás, de low elo-ban könnyebb még full saját magad carry-zni (tehát közel 100%-ban te viszed a hátadon a többieket), viszont, ahogyan haladsz előre egyre nehezebb. De ha nem is te nyersz, akkor is lehet annyi befolyásod és hozzáadott értéked, hogy a csapatod megnyerje. A végén csakis ez számít. \r\n\r\nLehet, hogy az utóbbi 10 meccsemben 3-9-be vagy 2-8-ba voltam, de ha mind WIN, az nem véletlen. Egyszerűen fogalmazva, ha **ÉN** a csapatban vagyok, nagyobb esélyünk van nyerni, független attól, hogy én carryzem le vagy sem. Mert ha nem is vagyok minden esetben carry-zős, sok esetben nagyban értékteremtő vagyok.\r\n\r\nNagyon sokszor fordul elő olyan, hogy – amennyiben a csapatgyőzelem megkívánja – látszólag szuboptimális lépést teszek. Csomószor hozok „áldozatot” úgymond saját káromra, hogy más fel tudjon zárkózni vagy mást ezzel elősegítek. Persze ez nem jótékonysági dolog vagy jófejség. Itt mérlegelni kell, hogy megéri e az áldozatot hozni vagy sem.\r\n\r\nLényegében itt ugyanaz történik, mint amikor átadod a Blue-t a midlane-er mágusodnak. Persze, hogy a Jungler-nek is jó lenne a tapasztalat, a coodlown és a manareg, de a midlaner-nek még jobb, így a hozzáadott érték akkor maximális, ha a midlaner kapja meg. Persze ez egy triviális eset, de hasonlóan vannak helyzetek, ami kevésbé nyilvánvalóak, de ugyanez az elv érvényesül.\r\n\r\nEz a különbség köztem és egy alacsonyabb elo-s játékos között. Mégha egyikünk se viszi mondjuk a játékokat, velem ugyanaz a csapat több játékot nyerne, mint vele. Egyszerűen azért, mert a játékok során több értéket teremtenék, független attól, hogy viszem e vagy sem. És ennek az értéknek köszönhetően az én győzelmi arányom 60-70% lenne Silverben, mig az övé 50% körüli. És ez az érték nem saját  magamra vonatkoztatott, nem az számít, hogy ki farmolt jobban vagy halt ritkábban, hanem az egész csapatra vonatkoztatott és a győzelem érdekében kreált értéket jelent.\r\n\r\nTehát ha te úgy érzed, hogy nem vagy képes kicarry-zni az elo-dból, mert mások visszatartanak, akkor jusson eszedbe, hogy nem az fogja az ELO-dból való kijutásodat elsősorban befolyásolni, hogy 15-2-vel lecarry-zed a játékot, hanem az, hogy mennyi hozzáadott értéket teremtesz a játékaid során és hogy az mennyire lesz elég a győzelemhez.\r\n\r\nAmikor lecarry-zed, akkor az olyan játékban történik, amikor ez a hozzáadott érték nagyon magas. De kevesebbel is lehet játékot nyerni. Sőt, van, hogy úgy nyered a játékot, ha a saját javadból lemondasz más számára, ha íly módon a csapat számára megnő a hozzáadott érték.\r\n\r\n---\r\n\r\nEnde\r\n\r\nKöszi, hogy végigolvastad **:-)**","replies":[{"poster":"T1rec","date":"2017-10-20T15:56:58.993+0000","up_votes":2,"down_votes":0,"body":"Nahát, nahát, már kezdtél hiányozni. :) Ha még emlékszel én vagyok az örök silver3-as support main vagy 1,5 hónappal ezelőttről és már eleget rankedeztem, hogy elmenjen tőle a kedvem. Ez kicsit off topic lesz (az írásod nagyon jó egyébként), de kíváncsi vagyok a véleményedre. Előre leszögezném, hogy letettem a feljebbjutásról ebben a szezonban, már egy hete pihentetem a LoL-t, egyszerűen túl sok játékot kéne játszanom még akkor is ha jó lenne a győzelmi arányom. De nem az. Hogyan lehetséges az, hogy jobb a győzelmi arányom egy hőssel amíg játszani tanulok vele mint utána? Ugye augusztus közepén mikor megjött a kedvem LoL-ozni a sok videótól elhatároztam, hogy most megpróbálok tényleg fejlődni ha a haverok már úgyis ritkán játszanak. Nem volt kérdés, hogy supportot szeretnék játszani, választottam egy egyszerű de hatékony hőst, esetemben Sonát, hogy ne a mechanikai dolgok tökéletesítésével teljen az első 100 játékom. Több különböző szinten lévő coaching videót/guide-ot néztem, amiből egy csomó dolgot tanultam, amiket aztán megpróbáltam a gyakorlatba ültetni. ~60 játék után volt 63% winratem, s1 promó, már majdnem elhittem, hogy jobban játszok. Leszoktam a random flash ultikról, megtanultam nagyjából mire számítsak a gyakori matchupoktól, hogy mennyire fontos Sona w-passzívja teamfightban és még sok mást, egyszóval egyértelműen fejlődtem. Aztán jött egy loss streak és most 150 játék után nagyjából ugyanott vagyok mmr-ben mint amikor elkezdtem. De nem ez a probléma, a probléma az, hogy úgy érzem nem tudok min javítani, legalábbis olyasmin ami jelentősen befolyásolná a győzelmi esélyeim. Ez extrém demotiváló hisz a csapattársakat a random generátor dobja mellém továbbra is. Egyszerűen úgy érzem nincs ráhatásom a játékra, hiába nem hagyom feedelni az adc-m(ha jó akkor nyerjük is botot), egyszerűen lejön tetszőleges assasin 6-8 killel 14 percnél és 2 shotolja. Neace egyik mostani videóját nézve komolyan elgondolkodtam rajta, hogy mégsem akkora hülyeség full ap wavecleares supportokat játszani akármennyire is rossz helyen vannak most metában... Szóval szerinted mit kéne tennem? Mert egészen biztos vagyok benne, hogy ez így nem működik. :)","replies":[]},{"poster":"Vágottszemu","date":"2017-10-19T16:26:12.411+0000","up_votes":2,"down_votes":1,"body":"<3","replies":[]},{"poster":"Tundra","date":"2017-10-26T15:30:05.244+0000","up_votes":1,"down_votes":0,"body":"> Előre leszögezném, hogy letettem a feljebbjutásról ebben a szezonban, már egy hete pihentetem a LoL-t, egyszerűen túl sok játékot kéne játszanom még akkor is ha jó lenne a győzelmi arányom.\n\nAbszolút megértem, csak pontosítok annak, aki esetleg olvassa.\n\nNem a játékok mennyisége számít, hanem, hogy mennyit nyersz. Ha eleget nyersz, kevés játékkal is feljuthatsz. A \"sok játék\" viszont többnyire ahhoz kell, hogy maga a játékos eljusson arra a szintre, amivel több játékot nyerhet :)\n\n> Hogyan lehetséges az, hogy jobb a győzelmi arányom egy hőssel amíg játszani tanulok vele mint utána?\n\nHa ez rankedban történt, akkor azért, mert \"az elején\" könnyebb elenfeield voltak (legalábbis MMR tükrében), és ahogyan tartottad a jobb győzelmi arányodat, így erősebb és erősebb ellenfeleket kaptál, melynek következtében viszont kevesebbet nyertél, így győzelmi arányod stabilizálódott.\n\nAlapesetben nem jellemző, hogy \"rosszabb\" legyél a hőssel idővel. Erre nincs megalapozott indok.\n\n> ~60 játék után volt 63% winratem, s1 promó, már majdnem elhittem, hogy jobban játszok. Leszoktam a random flash ultikról, megtanultam nagyjából mire számítsak a gyakori matchupoktól, hogy mennyire fontos Sona w-passzívja teamfightban és még sok mást, egyszóval egyértelműen fejlődtem. Aztán jött egy loss streak és most 150 játék után nagyjából ugyanott vagyok mmr-ben mint amikor elkezdtem\n\nAz egyiknek nincs feltétlenül köze a másikhoz. Az, hogy 63% winrate-ed volt és s1 promoban voltál, az valóban lehet a fejlődés eredménye. A lose streak az pedig szimplán TILT-elés (még ha úgy gondolod, rád nem hat - de igen, mindenkire hat)\n\n> De nem ez a probléma, a probléma az, hogy úgy érzem nem tudok min javítani, legalábbis olyasmin ami jelentősen befolyásolná a győzelmi esélyeim. Ez extrém demotiváló hisz a csapattársakat a random generátor dobja mellém továbbra is. Egyszerűen úgy érzem nincs ráhatásom a játékra, (...)\n\nEz egy pszichológiai megtévesztés. A probléma forrása az, hogy saját hibáidat nem veszed észre. Ha Silver-ben vagy és úgy érzed, hogy nem tudnál min javítani, akkor valószínűleg rossz videókat nézel vagy nem adaptálod kellő mértékben a tanácsokat.\n\n> (...)  hiába nem hagyom feedelni az adc-m(ha jó akkor nyerjük is botot), egyszerűen lejön tetszőleges assasin 6-8 killel 14 percnél és 2 shotolja. \n\nHa 6-8 killje van a midlane assassin-nak a 14. percben, akkor az el van feedelve és valóban nehéz lesz kivédeni. De nem hinném, hogy ez az alapeset minden játékban, hogy ilyen korán ennyire sok killje legyen egy midlane assassin-nak.\n\nAmúgy ha játék közben nem is tudsz sokszor mit csinálni, a pick/ban fázisban igenis tudsz. Ha az ellenfél midlane-re assassin-t választ, és nem mage-et, akkor célszerű olyan peel supportokat választani, melyek counterelik. Például Lulu kifejezetten jó counter a legtöbb midlane assassin-ra. Zilean is az.\n\nHa az ellenfél midlane assassin, hiába meta a heal/barrier supp/adc-n, akkor kötelező az exhaust.\n\nAmúgy kizárt, hogy megöljen titeket bárki is bot-on, ha kellően be van ward-olva és időben észlelitek a hiányzó ellenfelet. Egyszerűen elsétáltok a toronytól. Sima ward nem elég, legalább 2 ward kell, amiből 1 mindig pink ward. Miután megvan a sightstone-od és a supp itemed első továbbfejlesztése javaslom, hogy mindig tarts magadnál 2 pinkwardot egyszerre supporterként. Persze egyiket leteszed valahová, a másikat megtartod arra az esetre, ha kiütik.\n\n> Neace egyik mostani videóját nézve komolyan elgondolkodtam rajta, hogy mégsem akkora hülyeség full ap wavecleares supportokat játszani akármennyire is rossz helyen vannak most metában... \n\nEz egyéni preferencia kérdése és, hogy mi kell a csapatba. Most, hogy 7.21-el nerf-elték az Ardent's-et, így a peel supportok népszerűsége is nagy eséllyel csökkenni fog és shift-el megint a meta.\n\n> Szóval szerinted mit kéne tennem? Mert egészen biztos vagyok benne, hogy ez így nem működik. :)\n\nOlvasd el ezt a posztot és a leírt tanácsokat:\n\nhttps://boards.eune.leagueoflegends.com/hu/c/altalanos-beszelgetes/OQ7W6kai-elo-tartomaanyok-ligaak-diviziak-ezast-liga-3-raosz\n\nTedd fel magadnak a kérdést, hogy a leírtak szerint Gold-ban lenne a helyed. Ha nem, akkor ragadd ki azokat a pontokat, melyeken úgy gondolod még fejleszthetnél.","replies":[]},{"poster":"Italiyah","date":"2017-10-19T19:23:57.111+0000","up_votes":1,"down_votes":0,"body":"Elolvastam, köszi. :D","replies":[]},{"poster":"P6atrk","date":"2017-10-19T16:39:52.156+0000","up_votes":1,"down_votes":1,"body":"Én raknék egy linket az előző ilyen posztjaidhoz, nem mindenki tudja hol lehet ezeket megtalálni.\nNagyon szép munka amúgy, _keep it up!_","replies":[]}]}