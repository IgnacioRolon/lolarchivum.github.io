{"poster":"Tundra","date":"2017-09-04T14:18:36.414+0000","title":"ELO tartományok / Ligák / Diviziók – Ezüst liga (3. Rész)","subforum":"Általános beszélgetés","up_votes":5,"down_votes":1,"body":"Korábbi poszt: ELO tartományok / Ligák / Diviziók – Bronz liga (2. Rész)\r\nhttps://boards.eune.leagueoflegends.com/hu/c/segitseg-es-tamogatas/FOYxZerh-elo-tartomaanyok-ligaak-diviziak-bronz-liga-2-raosz\r\n\r\nA sorozat 3. eleme a Silver ligából való kijútásról szól. Hogy mi különbözteti meg egy átlagos Gold-ost egy átlagos Silveres-től és hogy Ezüstösként mit tehetsz annak érdekében, hogy Gold-ba juss.\r\n\r\nNAGYON FONTOS már az elején kihangsúlyozni, hogy\r\n\r\n- Nagyon általánosságban fogalmazom, nem húzható rá minden játékosra. Senki ne vegye személyesen.\r\n- Ezek az én tapasztalataim és véleményem. Lehet, nem mindenki ért vele egyet.\r\n- Nem tudom garantálni, hogy ha 1-től 1-ig követsz minden itt leírtat, hogy szintet is fogsz lépni.\r\n\r\n**Mi különbözteti meg a Gold-ot a Silver-től?**\r\n\r\nAhogyan a 2. részben (Bronz cikk) is írtam, lényegében 1-2 divizió különbség nem jelent sokat. Én most nem egy Gold 5 és Silver 1-et hasonlítanék össze, hanem inkább egy stabil Gold 3-ast egy stabil Silver 3-assal. \r\n\r\nPontrol pontra nézzünk 1-1 példát a kompetenciákra és hasonlítsuk össze. Hangsúlyozom, a lista nem teljeskörű:\r\n\r\n**Runák és Mesterségek**\r\n\r\n- Silver: Többnyire gondolkodás nélkül valahonnan „átmásolt” runa és mesterségoldal. Érti a stats-okat és hogy mit adnak, de annak early / late, ill. micro-macro befolyását, jelentőségét kevésbé.\r\n- Gold: Ritkán vagy szinte sose fordul elő, hogy a runaoldal ne illene a hőshöz. Általában csak olyan hősöknél másol guide-okból oldalakat, melyeket nem ismer és még csak most tanulja. A main hősökre a runákat játékstílusához szabja és érti, hogy egyes runák variálásával milyen előnyökre tehet szert. \r\n\r\n**Ranked mentalitás**\r\n\r\n- Silver: „Azért nem tudok feljebb jutni, mert a csapattársaim visszatartanak. Pechesebb vagyok, mint más és troll team-el nem lehet nyerni.”\r\n- Gold: „Még van mit tanulni a játékból. Magamra fókuszálok, hisz a csapattársaimon úgy sem tudok változtatni.”\r\n\r\n**Játékstílus**\r\n\r\n- Silver: Magasabb Silver-ben általában már megtalálta kedvenc játékstílusát és hőseit, olykor van 50 – 150k mesterségpontja a main-eken. Kb. csak 1-2 hőst tud relative jól játszani néhány pozíción.\r\n- Gold: Egy stabil Gold-osnak minden általában van 2 viszonylag erős lane-je, 2 olyan, ahol állja a sarat és 1 olyan, amin gyenge. Általában van egy jól kikristályosodott main hőse 200 – 400k mesterségponttal, akivel mechanikailag magas szinten játszik.\r\n\r\n\r\n**Hősismeret**\r\n- Silver: A legtöbb hőst ismeri, de még csak egy töredékével játszott. Az ultrákat ismerik, de gyakrabn sötétben tapogatnak a hősök nem végső képességüket illetően.\r\n- Gold: Jóval nagyobb a hőspool-ja és minden hős közel minden képességét ismeri, legalábbis funkcionális szinten. Nem ismeri viszont a pontos adatokat a legtöbb esetben (cooldown, sebzés, scaling, stb.)\r\n\r\n**Macro és játékmenet**\r\n- Silver: Nem eléggé objektíva-orientáltak, túlságosan az gyilokra mennek. Prioritási sorrendeket az esetek többségében nem jól választja meg. Nehezen osztja meg figyelmét több teendő között. A farmolás játékostól függően erősen variál, de legalább tudja, hogy fontos a stabil cashflow fenntartása érdekében.\r\n- Gold: Szintén nem eléggé objektíva-orientált, arra törekszik, hogy „beinduljon”. De Silver-el ellentétben sokkal jobban megy az objektív-kontroll, kevesebb objektívát adnak oda ingyen pl. ha nyernek egy összecsapást visznek objektívát is és nem fordulnak vissza. Csak nem eléggé tervezett, „konstruált” helyzetek ezek, mint Platinumban, inkább csak véletlenek. A prioritási sorrendeket sokkal-sokkal jobban ismeri\r\n\r\n**Halálozások**\r\n- Silver: Túl nagy kockázatot vállalnak kis értékű jutalmakért. High risk, low reward play-ek. Sok halál figyelmetlenségből és meggondolatlanságból ered. „Vérszemet” kapnak olykor és üldözőbe veszenk valakit.\r\n- Gold: Sokkal óvatosabbak a rizikós play-eknél. Akkor támadnak, ha többségben vannak és akkor hajtanak végre bizonyos műveleteket (gank, tower dive, stb.), ha tudják, hogy jó eséllyel sikerrel jár. Kevésbé meggondolatlanok. Ritkább az extrém-feed.\r\n\r\n**Wardolás**\r\n- Silver: Valamivel gyakrabban ward-ol, ritkán vesz control ward-ot is, a minimap-et olykor nézi, de leginkább csak akkor, ha már 5 pingel agyoncsapták.\r\n- Gold: Tudja, hogy a vision nyeri a játékot, de nem igazán fogja fel, hogy hogyan. Sokkal gyakrabban és értelmesebb helyekre ward-ol, vesz control ward-ot is rendszeresen. A minimap-ot figyeli. Viszont nem fektet kellően nagy hangsúlyt a ward-ok időzítésére és hálózat-rendszerére.\r\n\r\n**Mechanix**\r\n- Silver: Magabiztosabb azzal a néhány hőssel, akivel játszani tud, mert érzi a skilleket. Viszont nincs elég „rutinja” és játékismerete túl csekély, hogy pontosan tudja, hol a határ.\r\n- Gold: Mechanikai téren a main 1-2 hőssel már nagyon stabil és magabiztos. Kezd érdeklődni speckó mechanikai trükkök iránt (Animation cancel, AA-move, Toyz, Input buffering, DI, stb.), de számos esetben még nem tudja végrehajtani vagy túlságosan tudatos a művelet, kevésbé intuitív.\r\n\r\n**Micro-stratégia**\r\n- Silver: Jellemzően nem támad be, ha cooldown-on vannak a skilljei vagy kevés az élete. Olykor viszont nem ügyel a spellek elérhetőségére. Általában tudja, ki a fő prioritású cél egy csapatharcban, de időzítése annak megtámadására nem megfelelő. Pazarolja a manát.\r\n- Gold: Erős lane-en és ha beindul képes hógolyózni és kiépíteni az előnyét. Csapatharcban viszont továbbra is általában csak püföl akit tud.\r\n\r\n---\r\n\r\n**MIT TEHETSZ ANNAK ÉRDEKÉBEN, HOGY KIJUSS SILVER-BŐL?**\r\n\r\nRövid, hatásos és lényegretörő tippek következnek. Olyanok, melyekre azt mondanám, hogy egyben szükséges és elegendő tudást biztosítanak Gold-ba való feljutáshoz. Továbbra is a teljesség igénye nélkül és határozottan Silveresekre szabva.\r\n\r\nFONTOS! Ezen a ponton már feltételezem, hogy az előző poszt „jótanácsait” már elolvastad vagy ismered, tehát ezekek kiegészítése, továbbfejlesztése következik!\r\n\r\nA tanácsok a következők:\r\n\r\n- Te azért vagy Silverben, mert Silver szinten játszol, nem a csapattársaid tartanak vissza. Egy-egy meccs múlhat a troll-okon és az AFK-n, de ha jelentősen jobb lennél a ligaszintednél, akkor nem okozna gondot a kilábalás. Ezzel légy tisztában.\r\nA pszichés fejlődés a játékban arányos a ligahelyezéseddel. Minnél jobban el tudsz rugaszkodni attól, hogy a csapattársaid a hibásak, annál jobban fogsz tudni saját fejlődésedre koncentrálni. Ez nem duma, tényleg működik.\r\n- Ha járatos vagy a fórumon talán már olvastad a 40-20-40 szabály, a feladásról és a flame-elésről írt bejegyzéseimet. Ha nem, úgy azokat figyelmedbe ajánlom!\r\n- Tanulj meg smartcast-al (irányjelzővel) játszani, ha eddig nem tetted. Ez kombinálja a gyors műveletek végrehajtását, valamint precíz (irányjelzős) skillshot-os bevitelek előnyeit. Ha nem tudod miről beszélek, írd be a fórumba és külön kifejtem.\r\n- Javaslom, hogy a pingeket ne a pingrózsából egérkurzorral használd (úgyn. Smartping), hanem rendelj hozzá billentyűparancsot. Íly módon gyakrabban fogod használni őket és kisebb az esélye, hogy félrekattintasz harc közben.\r\n- Gold-ba való feljutáshoz tisztában kell lenned a legtöbb (mondhatni az összes) hős minden tulajdonságával, legalább ismereti szinten. Ha álmodból felébresztenek is tudd, hogy egy XY hős „E” képessége mire való (mégha a pontos sebzés, cooldown, manaköltség, stb. nem is tudod felidézni).\r\n- Az előző cikk értelmében 100 – 150k hősismeretpontot értél el 4 hős esetén. Ez a hősismeretpontszám nem önkéntes. Statisztikák támasztják alá, hogy ez az a szint, ahol már elvileg stabilan és magabiztosan tudod kezelni még a nehéznek mondott hősöket is. Javaslom, hogy-e 4 hős közül válassz ki 1-et, akivel úgy érzed, hogy a legjobban teljesítesz vagy a legjobban kezeled és tornászd fel ismeretpontjaidat 150k-ról 400k-ra. Spammeld a hőst normálban és rankedban.\r\n- Fiziológiailag megfelelő állapotban játssz. 12 órás műszak után, fáradtan, részegen nem játszunk. Lose sorozatok esetén hagyd abba a játékot egy ideig. Hiába gondolod, hogy ez rád nincs kihatással (látszólag), valójában emiatt is alulteljesíthetsz.\r\n- Több weboldal ismeretére lesz szükséged. A legfontosabbak az op.gg, lolwiki, lolking és nerfplz (hasonló tartalmú oldalak is megfelelnek). A lényeg, hogy legyen olyan oldalad, ahol utána tudsz nézni pontosan a hősök statiszikáinak, legyen egy tier list (ki a legerősebb az adott metában), lehessen látni ki ellen mész játékkezdés elött és legyen egy hely, ahol elérsz guide-okat.\r\n- Ha rövid elintéznivalód van vagy wc-re kell menned, azt még a várólistára lépsé elött tedd meg, ne a töltöképernyőnél! Onnantól kezdve, hogy felugrott az ablak és elfogadtad a játékot már indul is a játék. A pick/ban fázis ugyanolyan fontos, mint maga a „töltőképernyős” fázis, ahol látszólag csak vársz, mig elkezdődik maga az éles játék. \r\nDe ki lehet használni az időt, ki is KELL. Miközben tölt a játék gyorsan nyiss meg az elöbb említett weboldalakat és nézzd meg ki ellen mész. De ami ennél is fontosabb, hogy nézz utána gyorsan egy guide-ban, hogy nagyjából hogyan kéne X hőssel Y ellen játszanod a lane-t. Hidd el, magabiztosabb leszel és jobban tudod, mit kell tenni.\r\n- Rendelkezz megfelelő „infrastruktúrával”. Lassú gépen, amin a játék nem folyékony, vagy lassú internekapcsolat (wifi), ami megszakadhat, nem megfelelő, ha feljebb szeretnél lépni. Nem azt mondom, hogy tiéd legyen a világ legjobb gépe, de Gold esetén ilyenek lehetőleg már ne forduljanak elő.\r\nHa nincs lehetőség jobb géphez jutni akkor javaslom a beállítások finomhangolását. Valamelyest vegyél vissza a grafikából. A lényeg, hogy folyékony legyen. Vannak mellesleg nagyon jó ingyenes „gyorsítószoftverek”, melyek leállítanak minden a háttérben futó alkalmazást, melyre nincs szükség játék közben, valamin a játékhoz rendeli a maximális CPU-t és memóriát. Ilyen pl. a Mz7 Optimizer vagy a Game Optimizer. Lassú gépeken érezhető teljesítménynövekedés érhető el ezekkel a szoftverekkel.\r\n- Bővítsd ki a hőspool-odat 4-ről 6 hősre a két fő lane-eden, valamint legyen MINDEN lane-re 1 hősöd. Fontos, hogy akkor is tisztában légy a többi lane működésével, ha csak 2 lane-t mainelsz. Legalábbis alapszinten.\r\n- Használd fel mind a 20 mesterségoldalt és szabd testre. Legyen 1 „Jolly Joker” runaoldalad, melyet a pick/ban fázis során szükség esetén kitöltesz. Amúgy erősen javaslom, hogy szokd meg, hogy MINDEN játék elött egy üres mesterségoldalból kiindulva beállítod a mesterségeket az adott hősödre.\r\n- Állíts fel konkrét célokat és annak tükrében játssz. Pl. Áprilisig Silver 3, Júniusig Silver 2, Septemberig Silver 1 és Novemberig Gold 5 leszek. Ha el szeretnéd érni a mérföldköveket játszanod és gyakorolnod kell, hobby szinten „játszadozni” nem biztos, hogy elég lesz. Legyen időérzéked arra vonatkozóan, hogy haladsz előre.\r\n- Továbbra is áll, hogy duo-ban könnyebb a feljutás. Ezt kiegészítve javaslom, hogy ne csak duo rangsoron játsz, hanem használd a flex-et feszültség levezetésére és stratégiák tesztelésére. Mégiscsak más mint egy normál (ott több a one-time és early surrender), de mégsem kell annyira feszülten játszani, hisz „csak flex”.\r\n- Ismerned kell a prioritási sorrendeket. T3 tower + inhibitor > Baron. Infernal > T1 torony. First blood tower > többi sárkány, stb. Ebből számtalan létezik, javaslom a google használatát.\r\n- Baron és Dragon a játék minden időpillanatában legyen wardolva. Ha ezt más nem teszi meg, tedd meg te. Ha nincs ward-od, vegyél pink wardot és helyezd oda.\r\n- Semelyik szereptől és senkitől ne legyenek elvárásaid. Ha nincs kellő ward a pályán az nem a supporter hibája, hanem az egész csapaté. Ha az ellenfél 5-ször gank-elt a saját jungler-etek egyszer sem, akkor az bár nagyon sajnálatos, nem az ő hibája, hogy meghaltatok. Mindenki saját maga haláláért felelős.\r\n- Olyan helyen, ami nincs wardolva nem harcolunk. És pont.\r\n- Ha valaki halálán van, mert figyelmetlen volt, csak akkor eredj a segítségére, ha 99%, hogy te élve kijutsz onnan. Máskülönben hagyd ott.\r\n- Csapatharcban nem feltétlenül az adc a legfontosabb célpont. Ez attól függ milyen hőst játszol. Ismerd a hősszerepek kő-papír-olló sémáját.\r\nHa saját carry-d erősebb, mint az ellenfelé, akkor a carry védelme fontosabb, mint az ellenfél carry kiiktatása. Ha az ellenfél carry-je erősebb a sajátodnál, akkor ez pont fordítva van így.\r\nMindig az a carry, aki a legerősebb a teamben és a legtöbb pusztítást tud okozni az ellenfélnek. Ez nem felétlenül az AD carry. Ez lehet egy tankos jungler is, ha 10-0-ban van.\r\n- Pick/ban esetén részesítsd előnybe a meta hősöket, azokat, melyek Tier 1 vagy God Tier-esek (lásd tier list weboldal). Ezeket vagy pikkeld, vagy bannold. Viszont ennél is fontosabb a hősismeret. Magadnak inkább olyan hőst válassz, akivel magabiztos vagy és tudsz játszani, mintsem, hogy egy God Tier hőst, akivel alig tudsz játszani.\r\n- Soha ne menj first-time hősökkel rankedba. Javaslom ne is vigyél min. Level 6 és 30k hősismeretpont elött senkit se rankedba.\r\n- Egy csapatba a következőre lesz szükséged: AP és AD sebzés\r\n- Ha gankelsz mindig hátulról tedd, úgy, hogy az ellenfél menekülési útját levágod. Soha ne „oldalról” vagy frontál módon. És mindig sétálj oda, sose használj gapcloser-t. Azt akkor használod, ha az ellenfél próbáld elmenekülni. Megközelítéshez elég odasétálni.\r\n- Junglerként válassz sweeper-t őrszem helyett, hogy deaktiváld az ellenfél őrszemeit gankeknél. Ilyen módon könnyebb lesz gankelni.\r\n- Supportként mindig első tárgyként a support itemedet upgrade-eld 2. szintre, hogy több pénzed legyen. Ezt követően szinte kötelezően rush-old a sightstone-t. Innentől kezdve majdnemhogy szabad a gazda mit és hogyan építesz. De a legtöbb support-ra ajánlatos a support szerepéhez hívően support-itemeket építeni (solari, redemption, ardents, stb)\r\n- ADC-ként általában ne kezdeményez harcokat, egyetlen kívétel, ha jön egy gank vagy nagyon kínálkozik a helyzet. Te csak farmolj és ha a supportered teremt lehetőséget a támadásra, akkor becsatlakozol\r\n- Ha top-os vagy és az enemy jungler-t bot-on látod, akkor told be a sávot az ellenfél tornya alá, majd hívd a junglert és vigyétek free-be a Herald-ot. Megjegyzem, hogy kb. level 8-al már egyedül is le-1v1-ezed a Herald-ot, csak ügyesen kell csinálni (mindig a szemét szétütni).\r\n- Mid-esként keresd a lehetőséget a roam-hoz. Általában bot-on szeretnél roam-olni és akkor, ha az enemy visszament, de neked még van elég manád és életed a roam-hoz.\r\n- Ha bizonytalan vagy dolgokat illetően tedd fel kérdéseidet a fórumban.\r\n\r\n**Végszó**\r\nMint minden posztban, itt sincs idő és hely kitérni mindenre. Aki a tanácsok ellenére Silveres és úgy érzi, nem tud feljebb jutni, nyugodtan írja be kérdéseit/észrevételeit ebbe a posztba és próbálok segíteni.\r\nA sorozat következő részében Gold-osoknak szeretnék konkrét segítséget adni Platinum-ba jutáshoz.","replies":[{"poster":"Sylasi Elvtárs","date":"2017-09-05T11:04:42.276+0000","up_votes":1,"down_votes":0,"body":"> [{quoted}](name=Tundra,realm=EUNE,application-id=VFnq5EbB,discussion-id=OQ7W6kai,comment-id=,timestamp=2017-09-04T14:18:36.414+0000)\n>\nDe ki lehet használni az időt, ki is KELL. Miközben tölt a játék gyorsan nyiss meg az elöbb említett weboldalakat és nézzd meg ki ellen mész.\n\nEzzel nem értek egyet. Nincs szükség rá, hogy tudd az ellenfeled rang szerint merre van. Ha nálad \"gyengébb képességű\" / alacsonyabb rangú, alábecsülöd majd. Ha magasabban helyezkedik el hozzád képest, ne adj isten OTP a karakterrel amivel játszik, nem adsz bele mindent, hiszen \"nálam jobb\", nem gáz veszíteni ellene. Az a tapasztalatom, hogy ez a gondolatmenet egészen Platináig. Az említett liga pedig még nem az a szint, hogy az ellenfél rúnáiból, mesterségeiből levonhasd a következtetéseket, előnyt szerezz.\n\nSzép munka, köszönjük az időt amit belefektettél.","replies":[{"poster":"Tundra","date":"2017-09-05T12:06:38.565+0000","up_votes":2,"down_votes":0,"body":"> Ezzel nem értek egyet. Nincs szükség rá, hogy tudd az ellenfeled rang szerint merre van. Ha nálad \"gyengébb képességű\" / alacsonyabb rangú, alábecsülöd majd. Ha magasabban helyezkedik el hozzád képest, ne adj isten OTP a karakterrel amivel játszik, nem adsz bele mindent, hiszen \"nálam jobb\", nem gáz veszíteni ellene. Az a tapasztalatom, hogy ez a gondolatmenet egészen Platináig.\n\nIgen-Igen, ezt gyakran hallani. Ha látszólag gyengébb, akkor túlbecsülöd magad, ha látszólag erősebb pedig alábecsülöd magad. Ezért ne használd.\n\nDe én másképpen gondolom. Szerintem:\n\n- Soha ne becsüld alá az enemy-t, akármilyen szinten van.\n- Mindig magabiztosan, de kellő óvatossággal játsz\n\n> Az említett liga pedig még nem az a szint, hogy az ellenfél rúnáiból, mesterségeiből levonhasd a következtetéseket, előnyt szerezz.\n\nEz egy Gold-ostól elvárható szint szerintem. Én olyan tanácsot próbálok adni, ami a Silveres tudásszintet emeli Gold-ra.\n\n> Szép munka, köszönjük az időt amit belefektettél.\n\nKöszi. :)","replies":[]}]},{"poster":"Storiaron","date":"2017-09-04T17:03:45.420+0000","up_votes":1,"down_votes":0,"body":"Szia,\nIsmét egy nagyon összeszedett cikk, emlékszem, sok kérdésemre választ adott volna  még egy éve :)\nAmi viszont különösen megfogta a figyelmemet:\n\"Általában van egy jól kikristályosodott main hőse 200 – 400k mesterségponttal, akivel mechanikailag magas szinten játszik.\"\n\nHallottam, kb mindenki mondja, hogy 1-2-3 main-t kell kiválasztani és spammelni őket rankedben, de nekem ez több dolog miatt nehezemre esik(no1. hogy lehangol, ha tetemes időbefektetéssel sem komoly a győzelmi arányom)\nSzerinted tényleg nagy különbséget jelent az, hogy 70-80k mastery pontom van valakin, vagy több száz ezer? \nNyílván, tisztában vagyok vele, hogy mindig van mit tanulnom egy-egy champen(since i'm gold you know)de van olyan amit most 70k-n még nem tudok, és menni fog 200k-n, csak azért mert spammeltem? Sajnos olyan érzésem van, hogy egyelőre a limitemen vagyok itt gold 1-2 körül és hiába játszanék többet 1 adott karakterrel sem mennék följebb. \nMost például ott van nekem Vladimir, akivel 93 meccsen 55% győzelmi rátám van, viszont az utóbbi időben(mikor platinum ellenfeleket kapok)inkább 1-1-re hasonlít ez, és nem látom, hogy bármikor tudnék karakter szinten fejlődni. Megéri mégis tovább spammelnem, bízva benne, hogy az 55% fent lesz tartva?\n\nElőre is köszönöm :)","replies":[{"poster":"FranklinDelanoR","date":"2017-09-04T21:16:03.115+0000","up_votes":1,"down_votes":0,"body":"Nem kell mindig one-trik hőssel játszani csak amíg megy a szekér. Ki is lehet égni 1 hős spammelésével. 2 egymás utáni lose után már kár ugyanazzal a hőssel játszani, mert csak frusztráltabb leszel és a teljesítményed is romlik vele, hiába rajta a sok k pont.\nIlyenkor meg kell várni az ikhletet vagy kreatívnak kell lenni és egy más játékstílusú hőssel érvényesülni. \nNekem is vlhogy plat promoba, nem jött be a shen top, pedig addig 10-ből vesztettem 2-őt vele. Aztán kitaláltam, hogy Graves miért ne? Sosem értettem miért volt meta az a hős! Volt rajta 3lvl hősismeretem, de 1-2 normálon ráhangolódtam aztán azóta vesztettem vele 1-2 rankedet és meglett vele a plat5-ért a promom, még ha nem is úgy éreztem hogy rajtam múltak volna azok a gamek.","replies":[{"poster":"Tundra","date":"2017-09-05T07:18:35.164+0000","up_votes":2,"down_votes":0,"body":"Szia!\n\nA tanácsok konkrétan Silver-re vannak szabva, nem Gold/Platosokra. Amit mondasz az önmagában véve teljesen helytálló, de szerintem a leghatékonyabb módszer ezen a szinten, ha elsajátítasz 3-4 hőst max 2 lane-en, majd ráfekszel 1-re, ami jobban megy.\n\nBronz, Silver és részben Gold olyan ligák, ahol a csapatösszjáték nem működik jól, itt inkább a hógolyózás és a carry műxik. Ehhez viszont mechanikailag top-on kell lenni és az nehezen fog menni, ha 20 különböző hőst játszol.","replies":[]}]},{"poster":"Tundra","date":"2017-09-04T17:22:38.075+0000","up_votes":2,"down_votes":0,"body":"> Hallottam, kb mindenki mondja, hogy 1-2-3 main-t kell kiválasztani és spammelni őket rankedben, de nekem ez több dolog miatt nehezemre esik(no1. hogy lehangol, ha tetemes időbefektetéssel sem komoly a győzelmi arányom)\n\nEzért szögeztem le az elején, hogy nagyon általánosságban fogalmazom, nem húzható rá minden játékosra. Senki ne vegye személyesen, mivel ezek az én tapasztalataim és véleményem. Lehet, nem mindenki ért vele egyet.\n\n> Szerinted tényleg nagy különbséget jelent az, hogy 70-80k mastery pontom van valakin, vagy több száz ezer?\n\nEz attól függ mennyid van már benne. Az első 70-80k igenis sokat számít. Durván ami így érezhető mechanikai skillkülönbség a következő:\n\n0 -> 2k -> 10k -> 25k -> 50k -> 100k -> 200k -> 400k -> 800k\n\nErgo, ha már van 200k-d, akkor nem fogsz jelentős mechanikai tudásszint-különbséget tapasztalni szerintem. Ha viszont csak 25k-d van és rányomsz még egy 80k-t, akkor igen.\n\n> Nyílván, tisztában vagyok vele, hogy mindig van mit tanulnom egy-egy champen(since i'm gold you know)de van olyan amit most 70k-n még nem tudok, és menni fog 200k-n, csak azért mert spammeltem? \n\nIgen. Pontosan.\n\nhttp://champion.gg/champion/Vladimir/Middle\n\nEzen a (nagyon jó) oldalon láthatod a Win Rate % by Games Played szekciót. Vedd úgy, hogy 1 játék = 1k. Valójában több XP-t kapsz ha nyersz, de van, hogy veszítesz. Szerintem 1k az jó közelítés. A statisztika azt mutatja, hogy 200k vladimir-nak van a legjobb győzelmi aránya. Az azt követő lejtés oka szimplán az, hogy magasabb elo-tartományban (ahol jellemzően már 200k felett vagy a hősismereteddel) nehezebb győzni.\n\n> Most például ott van nekem Vladimir, akivel 93 meccsen 55% győzelmi rátám van, viszont az utóbbi időben(mikor platinum ellenfeleket kapok)inkább 1-1-re hasonlít ez, és nem látom, hogy bármikor tudnék karakter szinten fejlődni. Megéri mégis tovább spammelnem, bízva benne, hogy az 55% fent lesz tartva?\n\nIgen. Amig 55% a rátád, addig lassan, de mindig előre fogsz haladni. De megjegyzem, hogy a hősismeret önmagába nem teszi ki a különbséget Gold és Plat között. Erről bővebben majd a következő posztomban. :)","replies":[]}]},{"poster":"T1rec","date":"2017-09-04T22:56:28.702+0000","up_votes":2,"down_votes":0,"body":"Nocsak, ritkán járok erre, mikor jöttek divatba az segítő szándékú wall of textek? Amúgy ha megengeded, hogy \"stabil silver 3-asként\" hozzászóljak, szerintem 3 dolog lenne nagyon fontos a feljebb jutáshoz. \n\n1. Alapszintű matematikai tudás. 5>4. De most komolyan, tényleg így van. Látszólag az emberek 90%-a nem tudja ezt.\n2. [A dolgok akkor is léteznek ha épp nem látjuk őket.](https://en.wikipedia.org/wiki/Object_permanence) Pl.: az ellenfeleink. \n3. Játékterv. (Létezik egyáltalán ilyen szó magyarban?) Érdemes minden játék előtt elgondolkodni rajta, hogy mi az amivel az ellenfél nyerni tud lanen és mi az amivel én tudok nyerni. Mit kell tennem ha megnyertem/elvesztettem a lanet? Megint csak azt kell mondjam az emberek nagy része autópilótán megy és nem gondolkodik egy cseppet sem. Magyarul nem változtat a viselkedésén az itemjein és ugyanúgy bemegy 1-5-0-val , mert hát ő csak azért vesztett mert háromszor ott volt a jungler. Persze első alkalom után wardolhatott volna, játszhatott volna óvatosabban, később rájöhetett volna, hogy már feedelve van az ellenfél. De ugyanez képességekre is igaz, Blitz elhibázott egy berántást? Itt az ideje szuper agresszíven játszani. Supportként nagyon sok ADC-t váratlanul ér amikor full passzív jól elvagyok gyűjtöm a coinokat módból egyszer csak torokra megyek és 2/3-uknak fogalma sincs miért.\n\nTippekhez még annyit, hogy szerintem a silver az a hely ahol ténylegesen bármi megtörténhet, itt kartonpapír divízióstól platinum smurfig minden van. Sokszor érzem úgy mintha szerencsejátékot játszanék. \n\nA mainválasztásnak nagyon egyszerű magyarázata van (vagy legalábbis azt mondják): Nem kell minden hős mechanikáit újra megtanulni, odafigyelés nélkül tudod használni a skilljeit, nem kell a buildeken gondolkodni, tudod mi ellen milyen erős vagy a játék bizonyos szakaszában. Mivel ezekre nem kell figyelned, koncentrálhatsz arra, hogy az adott játékban mit kell csinálnod. Ennyi. \n\nAmúgy beleolvastam a surrenderes szörnyetegbe is, jót röhögtem néhol, köszi. Én időnként azt kívánom bárcsak 10 percnél fel lehetne adni...","replies":[{"poster":"Tundra","date":"2017-09-05T07:33:23.865+0000","up_votes":1,"down_votes":0,"body":"> Nocsak, ritkán járok erre, mikor jöttek divatba az segítő szándékú wall of textek?\n\nUtóbbi időben volt jónéhány, érdemes elolvasni, főleg, ha Silver-ben tolod. Csak egy párat említve:\n\nhttps://boards.eune.leagueoflegends.com/hu/c/segitseg-es-tamogatas/1mX7sgaZ-kaordezz-felelek-diamond\n\nhttps://boards.eune.leagueoflegends.com/hu/c/segitseg-es-tamogatas/OhOmsXLK-kaordezz-felelek-unranked-bronz-silver-jaataokosoknak\n\nhttps://boards.eune.leagueoflegends.com/hu/c/segitseg-es-tamogatas/0giQlWGt-kaordezz-felelek-gold-platinum-jaataokosoknak\n\n> Amúgy ha megengeded, hogy \"stabil silver 3-asként\" hozzászóljak, szerintem 3 dolog lenne nagyon fontos a feljebb jutáshoz. \n1.Alapszintű matematikai tudás. 5>4. De most komolyan, tényleg így van. Látszólag az emberek 90%-a nem tudja ezt.\n2.A dolgok akkor is léteznek ha épp nem látjuk őket. Pl.: az ellenfeleink. \n3.Játékterv. (Létezik egyáltalán ilyen szó magyarban?) Érdemes minden játék előtt elgondolkodni rajta, hogy mi az amivel az ellenfél nyerni tud lanen és mi az amivel én tudok nyerni. Mit kell tennem ha megnyertem/elvesztettem a lanet?\n\nPersze, megengedem. A fenti lista nem teljeskörű és nyugodtan lehet írni plusz dolgokat. Mellesleg, amiket említesz az teljesen helytálló. Ugyanakkor nem hinném, hogy a legtöbb Silver-es azért nem jut ki, mert ezeket nem tudja. :)\n\nA probléma nem a reláció-jel állásán van, hanem, hogy nem eléggé higgadtak végiggondolni egy adott helyzetet. Ez játékismeret és rutin függvénye. Ha te nem mész 4 vs 5-be harcolni, akkor ügyes vagy. De kijutottál Silver-ből csak emiatt? Nem...\n\n> Megint csak azt kell mondjam az emberek nagy része autópilótán megy és nem gondolkodik egy cseppet sem. Magyarul nem változtat a viselkedésén az itemjein és ugyanúgy bemegy 1-5-0-val , mert hát ő csak azért vesztett mert háromszor ott volt a jungler. Persze első alkalom után wardolhatott volna, játszhatott volna óvatosabban, később rájöhetett volna, hogy már feedelve van az ellenfél. De ugyanez képességekre is igaz, Blitz elhibázott egy berántást? Itt az ideje szuper agresszíven játszani. Supportként nagyon sok ADC-t váratlanul ér amikor full passzív jól elvagyok gyűjtöm a coinokat módból egyszer csak torokra megyek és 2/3-uknak fogalma sincs miért.\n\nEl kell fogadni, hogy nem a csapattársaid a hülyék, hanem, hogy ezen a szinten más szabályok uralkodnak. Kevésbé az LCS óvatos, csak együtt mindent játéka megy, inkább az Unreal Tournament, mindenki próbál megölni valakit játék. Persze, hogy ez kevésbé hatékony, de nem ezen kell filózni. El kell fogadni, hogy Bronz / Silver, sőt, még alacsonyabb Gold is többnyire ilyen.\n\nÉs mi kell a túlélőnek egy ilyen környezetben? Elsősorban (de nem kizárólag) mechanikai skillek. Az UT-ben is akkor kerekedsz felül az enemy-n, ha ügyesebb vagy.","replies":[{"poster":"T1rec","date":"2017-09-05T20:12:25.352+0000","up_votes":1,"down_votes":0,"body":"A profilodon keresztül néztem a hozzászólásaid, de köszi a linkeket, eléggé aktív vagy. \n\nNyilván kicsit szarkasztikus voltam, de a hangsúly a gondolkodáson volt. Neace és xFSNSabre coaching videóit nézegettem a nyáron (előtte kihagytam majdnem egy év játékot) és sokszor annyira alap dolgok tudnak fordítani egy játékon mint amit leírtam. Saját magamon is észrevettem, hogy gondolkodás nélkül megyek sokszor és csinálom amit szoktam, simán csak mert azt szoktam csinálni. :) De ha próbálkozik az ember akkor szerintem ezen sokkal könnyebb javítani mint a last hitelésen vagy a perfekt animation cancel végrehajtásán. Nem véletlenül játszok supportot. :P Én például minden meccs előtt excelben egy rubrikába szépen beírom, hogy mit várok a játéktól, egy másikba hogy mi történt, egy harmadikba meg, hogy mik voltak a legnagyobb hibák.\n\nEnnek ellenére nem vitatom, hogy mechanikai tudás fontos sőt szükség a lane megnyeréséhez. De gondolj bele, hogy hiába a mechanikai tudás és az előny laneből ha nem tudja győzelemre váltani. Illetve ha elveszíti a lanet, mert jobb az ellenfél akkor általában jön a tilt, kérdőjel spammelés, rosszabb esetben disconnect, mert nincs hozzászokva, hogy hátrányból játszik. Persze ez csak az én véleményem. Nagyon sokat játszottam egy casuálabb mobával, ahol a mechanika kevésbé fontos és a csapatjáték illetve a draft sokkal fontosabb mint LoL-ban. Ez utóbbi, illetve az alapból sekélyebb játékmenet miatt tértem vissza. Meg mert akár hiszed akár nem sokkal több toxic ember van ott mint itt. (Valószínűleg a csapatjáték hangsúlyossága miatt.) Na de amint látod én is szeretek sokat írni. Kíváncsian várom a következő wall of textedet. :P","replies":[{"poster":"Tundra","date":"2017-09-06T07:20:09.670+0000","up_votes":1,"down_votes":0,"body":"> De ha próbálkozik az ember akkor szerintem ezen sokkal könnyebb javítani mint a last hitelésen vagy a perfekt animation cancel végrehajtásán.\n\nEgyetértek.\n\nCsak megjegyzem annak, aki ezt a posztot követi és Silver, hogy nem lesz szükséged perfekt CS vagy animation cancel-ra ahhoz, hogy feljuss Gold-ba.\n\nAmire elsősorban szükséged van, az egy stabil, magabiztos hősismeret.\n\n> Én például minden meccs előtt excelben egy rubrikába szépen beírom, hogy mit várok a játéktól, egy másikba hogy mi történt, egy harmadikba meg, hogy mik voltak a legnagyobb hibák.\n\nEz jó, ezt tetszik :)\n\nBár van, akinek ez már \"túl sok adminisztráció\".\n\nA legfontosabb itt a 3. pont, hogy mik voltak a legnagyobb hibák. Ezt mindenképp érdemes jegyezni és tanulni belőle.\n\n> Ennek ellenére nem vitatom, hogy mechanikai tudás fontos sőt szükség a lane megnyeréséhez. De gondolj bele, hogy hiába a mechanikai tudás és az előny laneből ha nem tudja győzelemre váltani.\n\nAnnak, aki Gold szeretne lenni meg kell tanulnia győzelemre váltani.\n\nGoldtól fölfelé az emberek valamivel koordináltabbak csapatszinten, már jobban fog működni a csapatösszjáték. Ez egyben áldás és átok. Tény, hogy kompetensebb játékosokkal fogod tudni megvalósítani azt, ami Bronz / Silver-ben nem működik. Ugyanakkor ezt olyan játékosok ellen kell megtenned, akik maguk is jóval kompetensebbek és nem hagyják magukat feltétlenül csak úgy lemészárolni, hogy te beindulhassál.\n\nÉpp ezért tartom kiemelten fontosnak, hogy már Gold-ba jutásnál legyél eléggé kompetens ahhoz, hogy magad is tudd vinni a játékokat, legalább 1-2 hőssel, többé-kevésbé konzisztensen.\n\nÉn már nem egyszer, nem egy rangsoron, sőt nemis egy accon jártam meg Bronz - Silver - Gold-ot. És bár tényleg azt tudom mondani, hogy a kompetencia-szintek kb. arányosan növekszenek minden téren (stratégiai szemlélet, mechanikai kompetenciák, pszichés, stb.), a legszembetünőbb a mechanikai kompetencia. Nem véletlenül. Mivel Bronz / Silver-ben a csapatjáték nagyon gyerekcipőben jár, így kénytelen vagy akklimatiázlódni a helyzethez és magadat olyan szintre fejleszteni, hogy lehozd a többieknek a meccset.","replies":[]}]}]}]},{"poster":"No1Weasel","date":"2017-09-08T10:59:53.912+0000","up_votes":1,"down_votes":0,"body":"Szia!\n\nKöszönöm ezt a kimerítő irományt. Igen hasznos.","replies":[]}]}