{"poster":"Sadraal","date":"2014-12-10T19:54:57.663+0000","title":"Sume, the Snow Warrior (LoL-projekt)","subforum":"Rajongói alkotások","up_votes":2,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Sume, the Snow Warrior**\r\n\r\n**[Passzív] Hómező:**\r\nSume körül egyfajta állandó hóvihar van jelen, ami lassítja az ellenséges hősök mozgási és támadási sebességét. Minél többen tartózkodnak Sume közelében, annál erősebb a hatás.\r\n\r\n**[Q] Nyílsorozás:**\r\nSume következő három egyszerű támadása nem szakad meg, ha lövés közben elmozdul a helyéről. Az ilyen módon kilőtt nyílvesszők további fizikai sebzést okoznak, ha a célpont bizonyos távolságon túl tartózkodik.\r\n\r\n**[W] Farkastotem:**\r\nSume egy totemet helyez el a kijelölt pontra, ami rálátást biztosít az adott területre. Ha az ellenség nem semmisíti meg, bizonyos idő után magától eltűnik.\r\n\r\n**[E] Szigonyozás:**\r\nSume a kijelölt irányba hajítja a szigonyát, ami fizikai sebzést okoz és lelassítja az elsőként eltalált ellenséges egységet. Ha nem talál el senkit, vagy halálos sérülést mér áldozatára, Sume visszarántja magához a szigonyt, amivel csökken a képesség töltési ideje.\r\n\r\n**[R] Freljord hívása:**\r\nSume hófarkasokat hív segítségül a harcban, amik a szövetséges épületeknél és az elhelyezett totemeknél jelennek meg a pálya minden részén. A farkasok a legközelebbi ellenséges egységeket - elsődlegesen a hősöket - támadják meg, de ők is sebezhetőek. Az időtartam lejártával mindegyik farkas visszatér a kiindulási pontjához, majd eltűnik.","replies":[{"poster":"Zooty","date":"2014-12-10T22:24:33.668+0000","up_votes":3,"down_votes":0,"body":"Ilyen hófarkasokat?\nhttp://th03.deviantart.net/fs70/PRE/f/2011/010/6/c/snow_wolf_by_themysticwolf-d36saq2.png","replies":[{"poster":"Sadraal","date":"2014-12-10T22:25:41.833+0000","up_votes":1,"down_votes":0,"body":"Majdnem :D","replies":[]}]}]}