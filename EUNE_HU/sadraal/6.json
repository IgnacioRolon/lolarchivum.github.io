{"poster":"Sadraal","date":"2014-11-06T18:21:45.265+0000","title":"Iga, the Renegade (LoL-projekt)","subforum":"Rajongói alkotások","up_votes":2,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Iga, the Renegade**\r\n\r\n**Története:**\r\nIga egy ioniai család sokadik gyermekeként látta meg a napvilágot, de hamar kiderült, hogy ő más, mint a testvérei. A Kinkou rend templomának közelsége megfertőzte Iga fantáziáját, mindig arról álmodozott, hogy egyszer majd Shenhez mérhető tudásra tesz szert. A három legendás nindzsa minden évben végigjárta a környéket, és az arra alkalmasakat a rend kötelékébe fogadták. Iga számolta a napokat, és mindig ő volt az első, aki a falu kis terén várta bálványát, abban reménykedve, hogy végre őt is kiválasztják. Ahogy teltek az évek, úgy nőtt az elkeseredettség Iga szívében, a várva várt napon pedig térden esdekelve könyörgött Shennek, hogy vigye magával. A három nindzsa kikérte a mesterük véleményét, aki felfedezte a fiú tudásszomját. Meghagyta Shennek, hogy figyelje Iga fejlődését, mert jó kezekben kiváló harcos válhat belőle. Az évek múlásával a kis kamasz valóban tehetséges tanítvánnyá érett, ám valami történt akkor.\r\nA kitagadott tanítvány, Zed visszatért a templomba követőivel, hogy megszerezze az ereje kiteljesedéséhez szükséges ládát. A rend majd' minden tagját lemészárolták, csupán Shen kitartásának köszönhetően menekültek meg néhányan, de valaki ott maradt. Iga úgy látta, hogy a Kinkou bukásával többé nem tanulhat, úgy pedig soha nem fog Shenhez felérni, ezért fejet hajtott Zed előtt, aki az Árnyak rendjébe fogadta őt. Új mestere kiképezte a gyilkolás sötét művészetére, de úgy érezte, az addig megszerzett tudása sem volt elég számára. Megszökött a rendtől, hogy újabb mestert keressen magának, aki többet taníthat neki, mint Shen vagy Zed.\r\n\r\n\"Árnyak rendje? Kinkou? Túlszárnyalom mindet!\" - Iga\r\n\r\n**Képességek:**\r\n**[Passzív] A renegát tudása:**\r\nIga fizikai ereje után nő a támadási sebessége. Bizonyos mennyiség elérésekor kritikus csapásaihoz tényleges sebzés járul.\r\n\r\n**[Q] Többszörös ugrás:**\r\nIga a kijelölt ellenséges egység mögé ugrik, majd fizikai sebzést okoz neki.\r\nHa a sebzéskor az áldozat közelében ellenséges hősök is tartózkodnak, Iga célba veszi a legközelebbit, akire szintén támadást indít. Ebben az esetben Iga cikázó ugrálása legfeljebb három alkalommal ismétlődik meg, de ha a két célpont eltávolodik egymástól, a képesség megszakad.\r\n\r\n**[W] Árnyékvágás:**\r\nIga az árny hasonmását küldi a kijelölt irányba, ami csökkenti az útjába kerülő ellenséges egységek mozgási sebességét. A képesség rövid ideig újraaktiválható, ekkor Iga az árnyéka helyére siet, és fizikai sebzést mér az útjába kerülő ellenfeleire.\r\n\r\n**[E] Megtévesztés:**\r\nIga a kijelölt oldalirányba manőverezik, ezalatt árny hasonmása vele ellentétesen mozog - a lassító hatás nem érvényesül. Az érkezés pillanatában egy pajzsot von maga köré, ami néhány másodpercig - vagy elpusztításáig - regenerálja Iga életerejét.\r\n\r\n**[R] Ezer mozdulat:**\r\nPasszív: Az Igat támadó egységek megkapják a Hitehagyott jelét bármilyen egyszerű támadás vagy őt célzó képesség után. A jel növeli Iga esélyét a kritikus csapásra az ellenfelein.\r\nAktív: Iga csak olyan egységen használhatja a végső képességét, aki hordozza a Hitehagyott jelét. Hatására mindketten megtorpannak és sebezhetetlenné válnak, viszont Iga és áldozata számára a környezetük áll meg az időben, ők továbbra is mozgásban maradnak. Ebben az állapotban képességeiket ugyanúgy használhatják, valamint megnő Iga támadási és mozgási sebessége. Az időtartam lejártával, az egyik fél halálával vagy újraaktiválással a képesség véget ér.","replies":[{"poster":"Littlefox97","date":"2014-11-09T21:08:24.510+0000","up_votes":1,"down_votes":0,"body":"Nem lenne rossz, de nekem a kinézete, és azon belül is a sisakja nagyon nem adja...","replies":[{"poster":"Sadraal","date":"2014-11-09T21:48:47.785+0000","up_votes":1,"down_votes":0,"body":"Szerintem jó a koncepció, ad neki egy kis sötét Shen beütést :)","replies":[]}]},{"poster":"QLACS","date":"2014-11-09T08:50:56.821+0000","up_votes":1,"down_votes":0,"body":"nem kell még egy zed !!!{{champion:238}} {{item:3070}}","replies":[{"poster":"Sadraal","date":"2014-11-09T09:27:32.554+0000","up_votes":1,"down_votes":0,"body":"Már vártam, hogy mikor fedezik fel a hozzád hasonlók a fórumot :D","replies":[]}]},{"poster":"KuvinFukinAtya","date":"2014-11-06T20:10:04.021+0000","up_votes":1,"down_votes":0,"body":"Az ulty eszméletlen ötletes szentem.","replies":[]}]}