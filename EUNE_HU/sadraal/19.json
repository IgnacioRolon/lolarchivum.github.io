{"poster":"Sadraal","date":"2015-01-02T20:14:48.141+0000","title":"Riasu, the Vindictive (LoL-projekt)","subforum":"Rajongói alkotások","up_votes":3,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Riasu, the Vindictive**\r\n\r\n**Története:**\r\nApám és egyetlen fivérem hősként haltak meg. Emlékük bennem örökké élni fog, de Noxus már régen elfelejtette őket.\r\nSzinte gyermek voltam még, mikor atyánkat hadba hívták annak ellenére, hogy fél karját elveszítette egy ütközetben. Halálhíre teljesen lesújtotta a családot, és bár bátyám nem volt harcra született, bosszút esküdve indult a frontra. Telt az idő, a háború lassan véget ért, de hiába vártuk haza, soha többé nem láttuk viszont. A vezetők csak a jól betanult beszédeikkel vigasztalták a gyászoló családokat, Noxus hőseiként emlegették az elesetteket, akikre büszke lehet mindenki. Emlékműveket emeltek az elhunyt katonáknak, de csak a legnagyobbak nevét jegyezték meg, a többi senkit nem érdekelt. Anyám szíve megszakadt a gyásztól, így magamra maradtam abban a városban, ami elvette tőlem szeretett családomat. Megesküdtem, hogy soha nem fogok szolgálni a seregben, de a sorsnak más tervei voltak velem, nekem pedig már nem volt semmim a rongyos életemen kívül, ezért átadtam magam a végzetnek. Noxus hajóhadat küldött Ionia déli partjaira, én pedig elhatároztam, hogy bosszút állok az én hőseimért. A védtelen falvak lakóit sorra lemészárolták a társaim, de a nagy forgatagban mindig volt lehetőségem, hogy elvágjam néhány noxusi katona torkát. Akadt olyan, akit egész közelről megismertem a hajón vagy a táborban, de karddal a kezemben nem érdekelt, hogy melyiket küldtem a halálba. Később alkalmam nyílt hatásosabban is kiélni a haragomat, a zauni méreg nem kegyelmezett a noxusi kutyáknak sem. Levadásztam a futárokat, így az előretörő csapatok nem kaptak értesítést a visszavonulásról.\r\nA hajók lassan hazatértek a megmaradt katonákkal, én viszont nem tartottam velük. Undorodtam Noxustól és magamtól is. Kiégett lélekkel jártam a vidéket, ezalatt rengeteg megnyomorodott családot láttam, akik a fájdalmas gyász közepette építették újjá lerombolt otthonaikat. Az ő látványuk adott erőt ahhoz, hogy hátrahagyva múltamat a jövőm felé forduljak, és soha ne adjam fel. Eldobtam a noxusi nevemet, hogy még véletlenül se jöjjenek rá, honnan is származom. Mivel semmihez sem értettem, egy földesúr szolgálatába szegődtem, nála kezdtem kitanulni a harcművészet alapjait. Később bajvívóként tengettem napjaimat, akkor fejlesztettem ki sajátos technikáimat, aztán megalapítottam a Seiradan rendet. Olyan harcosokat gyűjtöttem magam mellé, akiket hozzám hasonlóan meggyötört az élet, de maradt bennük elég erő az újrakezdéshez.\r\nNoha már eltemettem a fájdalmas múltat, bosszúm lángja még mindig ég, és Noxus minden harcosa rettegni fogja azt a napot, mikor visszatérek szülőföldemre.\r\n\r\n\"Csak azt lehet elfelejteni, amihez már nem köt semmi.\" - a Seiradan rendház kapuján olvasható bölcselet\r\n\r\n**Képességei:**\r\n**[Passzív] Szikraszem:**\r\nRiasu megfigyeli az ellenfelek mozdulatait és támadásait, így próbálja kideríteni azok gyenge pontjait. Ha az ellenséges hősök adott ideig tartózkodnak a kellő távolságon belül, Riasu következő támadása kritikus sebzést fog okozni annak, akit alaposan megfigyelt.\r\n\r\n**[Q] Ka-ron-tu támadás:**\r\nRiasu háromszor alkalmazhatja egymás után ezt a képességet, ami mindig a következő egyszerű támadására van hatással. Ha a sorozat megszakad, csökken az újratöltés ideje. Minden támadás további fizikai sebzést okoz.\r\n1. támadás: Átszúrja célpontját. Ha az áldozat mögött egy minion áll, az egyből halálos sérülést szenved.\r\n2. támadás: Megpördülve támad a célpontjára, ezzel kétszeres sebzést okoz neki.\r\n3. támadás: Egy felfelé irányuló vágással a levegőbe löki célpontját.\r\n\r\n**[W] Füstugrás:**\r\nRiasu a kijelölt helyre ugrik, a kiindulási ponton pedig egy füstbombát vág a földhöz. A füstben tartózkodó ellenfelek látómezeje minimálisra csökken.\r\n\r\n**[E] Suensu rúgás:**\r\nRiasu egy kardot dob fel maga elé, amit a kijelölt irányba rúg, ezzel fizikai sebzést okoz az eltalált egységeknek. A fegyver minionokon és szörnyeken áthalad, viszont a hősökön nem hatol át.\r\n\r\n**[R] Az első vágás joga:**\r\nA képesség aktiválásakor Riasu rákényszeríti az első vágás jogát az ellenséges hősökre. Amelyik hősön a jog érvényben van, csak csökkentett sebzést tud okozni Riasunak. Ha Riasu megsebez egy hőst, azzal szemben a jog érvényét veszíti, viszont további fizikai sérülést szenved el. Az időtartam lejártával a képesség hatása elmúlik.","replies":[{"poster":"Zooty","date":"2015-01-04T00:03:33.376+0000","up_votes":2,"down_votes":0,"body":"Legfőképp a története tetszik. Egy ilyen komplex karakterre lehet jó sztorit építeni, és őszintén megvallom, ez az, amit a Riot karaktereiből hiányolok valamennyire.. Azt ahogy bemutatod hogy milyen érzelmi hatásokkal jár a Noxusi elvek, és ezáltal kiépítesz egy mély, de logikus hőst...\nHabár én nagyon megnéznék egy hasonló elven felépített lore-t, csak Demacia-ban, hogy azért azt is lássuk, hogy ott sem minden tökéletes, és hogy minden érmének két oldala van..","replies":[{"poster":"Sadraal","date":"2015-01-04T12:43:47.178+0000","up_votes":1,"down_votes":0,"body":"Örülök, hogy elnyerte a tetszésed a története.\nA végén említett Seiradan rend lesz az alapja a múltkor említett Ionia-történetnek, azért is alakítottam ki így az egészet.\nA demaciai oldalon [Zairev](http://boards.eune.leagueoflegends.com/hu/c/rajongoi-alkotasok/bVHfN4Pe-zairev-the-marauder-lol-projekt) hasonló karakter, csak ugye nála ez nem derül ki, de majd megpróbálom pótolni ezt a hiányosságot.","replies":[]}]},{"poster":"Sadraal","date":"2015-01-02T20:14:43.686+0000","up_votes":1,"down_votes":0,"body":"***","replies":[{"poster":"Zooty","date":"2015-01-02T20:19:39.458+0000","up_votes":2,"down_votes":0,"body":"Kép nevében nem lehet ékezet..","replies":[{"poster":"Sadraal","date":"2015-01-02T20:31:01.301+0000","up_votes":1,"down_votes":0,"body":"Igen, már beugrott :D","replies":[]}]}]}]}