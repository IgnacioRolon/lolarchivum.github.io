{"poster":"Sadraal","date":"2014-11-21T18:06:14.262+0000","title":"Warren, the Sword Collector (LoL-projekt)","subforum":"Rajongói alkotások","up_votes":3,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Warren, the Sword Collector**\r\n\r\n**[Passzív] Pengeszilánkok:**\r\nWarren minden egyszerű támadása után veszít fizikai erejéből, viszont áldozata testébe juttatja a kardjának egy kis szilánkját. Ha a penge teljesen elfogy, az áldozat meghal vagy eltávolodik Warrentől, a szilánkok visszatérnek hozzá, amivel fizikai sebzést okoznak. Az ilyen módon megölt ellenfelek után Warren fizikai ereje maradandóan megnő.\r\n\r\n**[Q] Suttogó penge:**\r\nWarren fizikai sebzést mér a kijelölt ellenséges egységre, amitől megpendül a kardja. A hang adott területen belül felfedi a láthatatlan hősöket és csapdákat.\r\n\r\n**[W] Pengefal:**\r\nWarren a talajba szúrja egyik kardját, amivel a kijelölt irányba egy kardpengékből álló falat idéz meg. Minden útjába kerülő ellenfélre fizikai sebzést mér és eltolja őket az útból, akik ezután nekiütköznek vagy valamilyen módon áthaladnak rajta, csak a sebzés egy részét szenvedik el. Ha Warren megcélozza a földbe szúrt kardját, végigugrál a pengék között, eközben további fizikai sebzést okoz a pengefal mellett tartózkodó ellenfeleinek. Miután a pengék eltűntek, a kard visszatér Warrenhez, ezáltal ideiglenesen megnő a támadási sebessége.\r\n\r\n**[E] Pengetánc:**\r\nPasszív: Warren csökkenti a közelharcosok egyszerű támadásai által elszenvedett sebzések mértékét. Minden ötödik ilyen támadás után megnő Warren esélye a kritikus csapásra.\r\n\r\n**[R] Késővágás:**\r\nWarren megjelöl egy közeli ellenséges hőst, akit a képesség időtartama alatt szemmel tart. Ha a célpont túlságosan eltávolodik tőle, vagy újraaktiválja a képességet, Warren egy gyors mozdulattal elsuhan mellette, miközben fizikai sebzést mér rá, majd egy minimális távolság után megáll.","replies":[{"poster":"Zooty","date":"2014-11-21T18:45:58.851+0000","up_votes":2,"down_votes":0,"body":"A passzív habár nagyon ötletes, lehet hogy játékmechanikailag nem lenne túl egészséges..\n\nUgyanakkor rendszeresen lemarad mostanában a \"lore\" a hősről, pedig számomra elég fontos.. Nélküle olyan lelketlen így az egész, de lehet hogy csak én vagyok ezzel így.. Nem muszáj regény, nekem annyi is elég mint amit mostanában csinálnak Rioték, hogy pár sorral úgy kb leírját a jellemét, és a többit majd később kitalálják..\n\nViszont tetszik hogy mindig van ezekben a hősötletekben valami új és egyedi!:) Szóval tetszik, csak így tovább!:)","replies":[{"poster":"Sadraal","date":"2014-11-21T19:09:28.392+0000","up_votes":1,"down_votes":0,"body":"A passzívja miatt nem kell aggódni, earlyben nem lenne ugyan erős, de aztán megtérülne :)\nA lore pedig azért marad le, mert a LoL Hungary csoport tagjainak érdeklődése alapján döntöm el, hogy csinálok-e történetet vagy nem.\nA mostani hősök viszont már nem tetszenek annyira a népnek, vagy egyszerűen csak elkényelmesedtek :D","replies":[{"poster":"Zooty","date":"2014-11-21T19:20:05.051+0000","up_votes":3,"down_votes":0,"body":"Igazából már nincs mit mondani. Már egy olyan szinten vannak, ahol már nem tudok érdemit hozzátenni, így nagyon se tanácsot, se észrevételt nem tudok adni... Egyszerűen fogalmazva túl jók ahhoz, hogy jobbat mondjak. És ha nem tudok újat mondani, általában nem mondok semmit, csak felvote-lom, hogy tetszett...\n\nSzóval ha nincs hozzászólás, az nem azt jelenti hogy nem tetszik a népnek..","replies":[{"poster":"Sadraal","date":"2014-11-21T19:49:24.016+0000","up_votes":1,"down_votes":0,"body":"[Ezzel](http://boards.eune.leagueoflegends.com/hu/c/rajongoi-alkotasok/MpU1u2vi-thundrer-the-master-of-the-thunderbolt-lol-projekt) viszont tudnátok kezdeni valamit?\nOké, nincs levédetve a név meg semmi, de azért csak szúrja az ember szemét, ha lopkodnak tőle.\nEgyértelműen látszik, hogy az én sablonomat másolta le az illető, a bevezető szöveget pedig csak néhol átírta.","replies":[{"poster":"Zooty","date":"2014-11-21T20:16:36.745+0000","up_votes":2,"down_votes":0,"body":"Vedd személyes dicséretnek!:)","replies":[{"poster":"Sadraal","date":"2014-11-23T17:12:23.565+0000","up_votes":1,"down_votes":0,"body":"Fantasy történeteket írok, blogot is vezetek, és ott is elég allergiás tudok lenni, ha próbálnak másolni - mondjuk ott kopimentes minden írásom. Persze, jól esik a kicsiny lelkemnek, de azért ne akarja már megmagyarázni nekem, hogy saját kútfőből írta.","replies":[]}]}]},{"poster":"Sadraal","date":"2014-11-21T19:46:51.113+0000","up_votes":1,"down_votes":0,"body":"Ezt jó hallani :)","replies":[]}]},{"poster":"Zooty","date":"2014-11-22T12:56:05.375+0000","up_votes":1,"down_votes":0,"body":"Nos (gondolom) a passzívja úgy működik, hogy fix ad-t veszít ütésenként. Ez ilyenkor azért nagyon érdekes, mert a játék elején el kell döntened mit építesz.\n\nHa nagyon tankos az enemy, inkább kevés ad-t veszel, és rengeteg attack speed-et, hogy passzívval ölj. (ha nem, akkor ad-t minden menyiségben). Nos ilyenkor minden x. ütés halálos, mindegy mennyi hp-ja/armor-ja van az ellennek. Lehet ellene venni as-redukáló cuccokat, de azért még mindig durva szerintem az instant kill. \n\nÉn valami olyasmit csinálnék, hogy az elvesztett ad valamennyi hányadát tényleges(true) sebzésként kapná meg Warren, és ha teljesen elfogyott az ad-ja, akkor ad-ja teljes része átmenne tényleges sebzésbe.\n\nViszont így lehet hülyén festene hogy teljesen elfogyott Warren kardja, és még mindig csapkod vele... Habár megmagyarázható lenne valahogy úgy, hogy telekinéziskedik a szilánkokkal az ellenfél testében.(áu)","replies":[{"poster":"Sadraal","date":"2014-11-23T17:15:37.357+0000","up_votes":1,"down_votes":0,"body":"Úgy képzeltem, hogy X% AD-t veszít minden ütés után, így arányos lenne a játék későbbi részében is. Kb minden 10. ütés után fogy el a penge, ekkor visszatérnek a szilánkok. Mint Kalista dárdahívós képessége, csak ez passzívan működne.","replies":[{"poster":"Zooty","date":"2014-11-23T17:59:06.512+0000","up_votes":1,"down_votes":0,"body":"Nos ilyenkor elveszik az a plusz csavar, amit írtam. Ha %AD-t vesztesz, akkor fix hogy minden (pl.) 10.  ütés instakillel, tehát nincs értelme a kevés AD sok AS-es buildnek. Ez nem baj, csak szerintem egy kihagyott lehetőség; elég érdekes csavar lenne játékmechanikailag szerintem.\n\nUgyanakkor még egy problémát is látok a rendszerben: azt, hogy valaki sikeresen beleüt ellenfelébe 6X egymás után nem hogy jutalmazná a rendszer, hanem bünteti (ugye kevesebb ad -> kevesebb sebzés) egészen az utolsó ütésig. Ezért gondoltam én a tényleges sebzéses megoldásra...","replies":[{"poster":"Sadraal","date":"2014-11-23T18:39:53.842+0000","up_votes":1,"down_votes":0,"body":"Nem csak az utolsó ütésig. Ha az áldozat eltávolodik Warrentől, ugyan úgy elszenvedi a passzív bónusz sebzését. Ebben az esetben pl egy menekülő ellenfél nem biztos, hogy jól jár, ha lerázza őt :)","replies":[]}]}]}]}]}]},{"poster":"NalamiHUN","date":"2014-11-22T14:54:45.790+0000","up_votes":2,"down_votes":0,"body":"Hallod (inkább olvasodXD), nagyon jók amiket kiraksz!:D\n\nA végén én is kitalálok egy hőst!:D (csak rajz nem biztos, hogy lesz hozzá, mert én nem szeretek mások képét mutogatni engedély nélkül, s 23 éves létemre úgy rajzolok, mint egy ovis, s nem hinném, hogy már meg tudnám tanulni :( )","replies":[]},{"poster":"panzergodx","date":"2014-11-22T09:29:40.245+0000","up_votes":2,"down_votes":0,"body":"ezaz még 1 yasuo","replies":[]}]}