{"poster":"Sadraal","date":"2014-09-04T14:54:04.350+0000","title":"Thane, the Thunder Warrior","subforum":"Rajongói alkotások","up_votes":1,"down_votes":0,"body":"*Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a Riot által indított [LoL-projekt](http://drawcrowd.com/fzdriot) galériából válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.*\r\n\r\n\r\n**Thane, the Thunder Warrior**\r\n\r\n**Története:**\r\nThane a Dögvész-dzsungel ősi, mára már feledésbe merült civilizációjának képviselője, a Tlaloc nép utolsó hírmondója, akit csak a bosszú vezérel. Isteneik kiválasztották a legjobb harcosaikat, akiket megajándékoztak az örök élettel, hogy az idők végezetéig védelmezzék népük minden titkát és tudását. Az idő azonban legyőzte az egykor virágzó várost, csak a halhatatlansággal megáldott harcosok maradtak életben, köztük Thane is. Isteneik lassan elfordultak tőlük, ahogy a nagyságuknak emelt templomok sorra összedőltek, végül az örök életű harcosok teljesen magukra maradtak.\r\n\r\nÉvszázadokon keresztül őrizték a letűnt civilizáció hagyatékát, mígnem egy napon valaki megszentségtelenítette a hatalmas irattárat. Egy mágiahasználó merészkedett a város romjai közé, akinek több harcossal is sikerült végeznie, majd behatolt a féltve őrzött épületbe. Thane még épp idejében odaért, így a mágus nem tudott elvinni sok dolgot, csak egyetlen tekercset. Próbálta megállítani, ám az összecsapás következtében olyan nagy energiák szabadultak fel, amitől az irattár kis híján rájuk omlott. Thane órákkal később tért csak magához, de a fosztogatónak nyomát sem lelte. Elhatározta, hogy addig nem nyugszik, amíg meg nem találja, és vissza nem szerzi népe múltjának utolsó darabját. Így jutott el a Legendák Ligájába, ahol meglelte a tolvajt...\r\n\r\n**[Passzív] Statikus mező:**\r\nThane minden őt ért támadás után egy halmozódó Statikus töltet-jelzőt kap néhány másodpercig. Amíg ez a jelző rajta van, a Thane közelében tartózkodó ellenfelek folyamatos tényleges sebződést szenvednek el.\r\n\r\n**[Q] Láncvillám:**\r\nThane egy villámnyalábot küld a kijelölt célpontra, akit mágikusan sebez és átmenetileg megbénít. A villám ezután további ellenfelekre is áthúzhat, de a sebzés minden találat után csökken, és a bénító hatás sem érvényesül rajtuk.\r\n\r\n**[W] Villámlépés:**\r\nA képesség hatására megnő Thane mozgási és támadási sebessége. Az időtartam lejártáig újraaktiválható, ekkor Thane a kijelölt célponthoz ugrik. Ha az egy ellenfél, Thane mágikus sebzést mér rá, szövetséges esetén pedig egy pajzsot hoz létre, ami mágikus ellenállást biztosít. A pajzs rövid ideig a Statikus mező gyengébb hatásával bír.\r\n\r\n**[E] Mennydörgő harcos:**\r\nPasszív: Megnő Thane mágikus ellenállása. A képesség aktiválásakor ezzel az értékkel megegyező erősségű villám csap le véletlenszerűen az egyik közeli ellenséges egységre.\r\nAktív: Thane mágikus erejét használja arra, hogy sebzést okozzon ellenfeleinek. Amíg a képesség aktív, minden ütés manát szív el Thane-től. A passzív hatás ezalatt nem érvényesül.\r\n\r\n**[R] A Tlaloc nép haragja:**\r\nThane széttárja karját, majd mindkét irányba egy-egy villámnyalábot idéz a fegyvereiből. Ezalatt csak mozogni képes, de minél több ideig tartja ezt a fázist, annál hosszabbra nyúlnak a villámok. Amint újraaktiválja a képességet, Thane összecsapja maga előtt két buzogányát. Minden ellenséges egységet mágikusan sebez az adott területen, a közelében tartózkodó ellenfeleket pedig lassítja is. Az időtartam lejártával a képesség magától aktivizálódik.","replies":[{"poster":"xXLumpsluck5Xx","date":"2014-09-18T13:08:48.726+0000","up_votes":2,"down_votes":0,"body":"menő","replies":[{"poster":"Sadraal","date":"2014-09-18T16:03:33.643+0000","up_votes":1,"down_votes":0,"body":"Köszi :)","replies":[]}]},{"poster":"Ancromek","date":"2014-09-06T16:53:05.989+0000","up_votes":2,"down_votes":0,"body":"Nekem nagyon teccik ez a champ nagyon érdekelne ez és jól kidolgozott a tőrténet is főleg hogy Ryze is szerepel benne ha esetleg ezt a champet megcsinálják szivesen meg is venném. :D","replies":[{"poster":"Sadraal","date":"2014-09-06T18:16:53.113+0000","up_votes":1,"down_votes":0,"body":"Igyekeztem érdekesre összeállítani :)\nHamarosan megkapja a szövegét és az emot-jait is :)","replies":[{"poster":"Ancromek","date":"2014-09-07T14:20:18.583+0000","up_votes":2,"down_votes":0,"body":"Remek már alig várom. Gondolkoztam én is pár champen de még nem véglegesek rajzolni meg nem tudok hozzá. :S","replies":[{"poster":"Sadraal","date":"2014-09-07T14:38:29.534+0000","up_votes":1,"down_votes":0,"body":"Ha gondolod, segíthetek :)","replies":[{"poster":"Ancromek","date":"2014-09-09T17:08:34.481+0000","up_votes":2,"down_votes":0,"body":"Rendben majd megdumálhatjuk. :D","replies":[]}]}]}]}]},{"poster":"Csou","date":"2014-09-04T18:56:55.390+0000","up_votes":2,"down_votes":0,"body":"Jól gondolom hogy az a tekercs elpusztíthatatlan és Ryze-lopta el?","replies":[{"poster":"Sadraal","date":"2014-09-04T19:16:50.607+0000","up_votes":2,"down_votes":0,"body":"Igen :D\nRyze régi karakter, mégsincs semmi lényeges kapcsolata senkivel, ezért gondoltam rá, hogy valamilyen úton-módon össze lehetne hozni Thane-t és Ryze-t, ha már mindketten villámlanak :)","replies":[]}]},{"poster":"Zooty","date":"2014-09-04T15:52:52.574+0000","up_votes":2,"down_votes":0,"body":"Ulti:http://i.imgur.com/fQNqZhZ.jpg\n\nAmúgy tökéletesen kivitelezett terv, kerek történettel, ahol egyértelműen kiderülnek Thane motivációi, és a skillszet is könnyen értelmezhető. És van forrás a képhez!!\nSzóval 10/10, csak így tovább!:)","replies":[{"poster":"Sadraal","date":"2014-09-04T16:13:14.990+0000","up_votes":1,"down_votes":0,"body":"Köszönöm a véleményedet :)","replies":[]}]}]}