{"poster":"Sadraal","date":"2014-10-05T14:32:33.240+0000","title":"Daryl, the Decayed Fang (LoL-projekt)","subforum":"Rajongói alkotások","up_votes":2,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a Riot által indított [LoL-Projekt](http://drawcrowd.com/fzdriot) galériából válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Daryl, the Decayed Fang**\r\n\r\n**[Passzív] A holtak könyve:**\r\nDaryl a megölt ellenségei lelkét használja fel a képességeihez.\r\nMinden minion és kis szörny egy lelket ad, az ostrom minionok és nagy szörnyek kettőt, a hősök, Nashor és a sárkány pedig hármat. Ha nem ő öli meg az ellenséget, de a közelben tartózkodik, szintén van esélye a lélek begyűjtésére.\r\nHa Daryl megöl egy hőst - vagy aszisztál benne -, egy végleges jelzőt kap a könyv, ami tovább erősítheti a képességeket.\r\nLélekvadász - Csökken a képesség töltési ideje.\r\nFarkasok hívása - Nő a farkasok életereje.\r\nFekete láng - Nagyobb mértékű mágikus sebzést okoz.\r\nA falka ereje - Megnő Daryl támadási sebessége, ha olyan ellenfelet támad, akin aktív a Fekete láng.\r\n\r\n**[Q] Lélekvadász:**\r\nDaryl elhajítja fegyverét, és egy kis területen fizikai sebzést okoz, valamint begyűjti az ott található lelkeket.\r\n\r\n**[W] Farkasok hívása:**\r\nDaryl feltámasztja a falka egyik halott tagját. A farkas engedelmeskedik minden parancsnak, nagy területen irányítható, támadás esetén mágikus sebzést okoz. Az időtartam lejártával, illetve életereje kiapadásakor eltűnik. Egy időben legfeljebb két farkas lehet jelen, ám ha a képességet az egyik idézett vadra alkalmazza nő az időtartama, valamint egy második fejet is növeszt, így területre ható támadást kap.\r\nHa Daryl halálakor életben van egy farkas, Daryl lelke megszállja azt, és rövid ideig irányíthatja.\r\n\r\n**[E] Fekete láng:**\r\nDaryl magára, a farkasaira vagy szövetséges hősökre használhatja a képességet. A következő egyszerű támadás néhány másodperc alatt további mágikus sebzést okoz az ellenségnek, amit a maximális életereje alapján szenved el.\r\n\r\n**[R] A falka ereje:**\r\nCsak akkor aktiválható ez a képesség, ha mindkét farkas meg van idézve. Daryl állatias alakot ölt, ideiglenesen megnő az életereje, mozgási sebessége és fizikai ereje. Ezalatt a Lélekvadász nem elérhető, a Fekete láng is csak magára alkalmazható, a Farkasok hívása viszont tölti Daryl életerejét.\r\nA képesség időtartamának lejártával Daryl és farkasai visszaváltoznak.","replies":[{"poster":"Rafko82","date":"2014-10-07T12:22:14.565+0000","up_votes":2,"down_votes":0,"body":"Ez király lenne ha bekerülne :D,küld el a supportnak lehet,hogy elgondolkodnának rajta.","replies":[{"poster":"Sadraal","date":"2014-10-07T13:49:09.342+0000","up_votes":1,"down_votes":0,"body":"A support sablonüzenettel lerendezi a dolgot sajnos.\nÖrülök, ha tetszik :)","replies":[]}]},{"poster":"Kazeshini14","date":"2014-10-05T18:34:16.270+0000","up_votes":1,"down_votes":0,"body":"Nekem ez egy kicsit Naruto koppintásnak tűnik, DE attól függetlenül nagyon tetszik az ötlet :DD","replies":[{"poster":"Sadraal","date":"2014-10-05T18:39:13.215+0000","up_votes":1,"down_votes":0,"body":"Naruto? :D\nEzt még pont nem mondták rá :D","replies":[]}]}]}