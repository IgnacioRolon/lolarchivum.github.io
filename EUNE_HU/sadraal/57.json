{"poster":"Sadraal","date":"2014-11-28T19:43:16.582+0000","title":"Belizar, the Master of Destruction (LoL-projekt)","subforum":"Rajongói alkotások","up_votes":3,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Belizar, the Master of Destruction**\r\n\r\n**Története:**\r\nBelizar a noxusi hadsereg szolgálatában áll, ő felel az ostromeszközökért, valamint parancsaival - és olykor saját erejével - irányítja a védművek elleni támadásokat.\r\nHírnevét emlékezetes tetteivel, nyers erejével vívta ki csak úgy, mint ahogy azt hazájának törvényei írják, de igen romos volt az út, amin ezért végig kellett járnia.\r\nJól képzett mérnökként került a seregbe, ahol nem számíthatott nagy elismerésre. Balliszták, katapultok és egyéb szerkezetek javításával és mozgatásával foglalkozott, az összecsapásokat mindig biztonságos távolságból figyelte, de sokszor álmodozott arról, hogy egyszer majd ő is átélheti a harci mámort az első sorokban. A kellő erő ugyan megvolt benne, de felettese nem akarta elveszíteni azt a tudást, amit Belizar birtokolt. Egy napon azonban végre kiléphetett a megszokott kerékvágásból, ugyanis megbízták egy kis demaciai végvár lerombolásával. Belizar annyira fellelkesült a parancs hallatán, hogy az alárendelt katonákból a lelket is kihajtva menetelt a várig. Katapultjai négy napig ostromolták a falakat, de azok ellenálltak minden támadásnak. Emberei teljesen kifáradtak, Belizar senkit nem hagyott pihenni, míg állt a vár. Ahogy fogytak a tartalékok, futárt menesztett Noxusba, de utánpótlás helyett csak egy levelet küldtek, amiben felszólították a visszavonulásra. Sokak szerint azon a napon Belizar teljesen megőrült, mert nem bírta elviselni a szégyent, de az biztos, hogy ez segítette a győzelemhez. Letépte az egyik falbontó szerkezet bontógolyóját, majd vérben forgó szemekkel nekiesett a masszív várkapunak, ami rövidesen meg is adta magát a féktelen erőnek. Katonái új erőre kapva rohamozták meg a várat, a védőket pedig mind kiűzték onnan. Belizar tettének hamar híre ment a seregben, ezért rövid időn belül előléptetésben részesült, és sorra kapta az újabb parancsokat. Amerre járt, csak romokat hagyott maga után, ha nem a gépezetekkel, hát saját erejével tett mindent a földdel egyenlővé.\r\n\r\n\"Nincs az a fal, ami ne dőlne le előttem!\" - Belizar\r\n\r\n**Képességei:**\r\n**[Passzív] Noxusi falbontó:**\r\nBelizar egyszerű támadásai további sérülést okoznak az épületeknek, valamint képességeivel is sebezheti azokat.\r\n\r\n**[Q] Páncélzúzás/Elrettentő csapás:**\r\nPáncélzúzás: Belizar lesújt fegyverével, ezzel fizikai sebzést okoz a célpontjának, valamint ideiglenesen csökkenti annak páncélját.\r\n\r\nElrettentő csapás: Belizar fizikai sebzést mér célpontjára, akivel szemben ideiglenesen megnő a páncélja és varázsellenállása.\r\n\r\n**[W] Földroppantás/Letámadás:**\r\nFöldroppantás: Belizar a kijelölt területre hajítja a golyót, amivel fizikai sebzést okoz az ott tartózkodó ellenfeleinek, majd a képesség újraaktiválásakor - vagy az időtartam lejártával - visszarántja. Amíg a bontógolyó az adott ponton van, a lánc akadályként szolgál.\r\n\r\nLetámadás: Belizar a kijelölt területre ugrik, ahol fizikai sebzést mér ellenfeleire. Ha egy ellenséges hős az útjába kerül, magával rántja és további sebzést okoz neki.\r\n\r\n**[E] Pusztító forgás/Vasököl:**\r\nPusztító forgás: Belizar forgásba kezd, ezzel fizikai sebzést okoz a közeli ellenséges egységeknek. Ha forgás közben eltalál egy ellenséges hőst, az további sebzést szenved el a maximális életereje alapján, a találattól hátrébb repül, és falnak, épületnek vagy más egységnek ütközve el is kábul, ekkor a képesség megszakad.\r\n\r\nVasököl: Passzív: Belizar egyszerű támadásaival hátrébb tolja a célpontját. Ha egy ilyen támadástól az áldozat falnak vagy épületnek ütközik, átmenetileg elkábul, azonban ezután rövid ideig nem érvényesül rá ez a kábítás.\r\n\r\n**[R] Meteordobás:**\r\nBelizar a magasba repíti a bontógolyót, ami az időtartam lejártával a kijelölt terület közepére zuhan, így áldozatai fizikai sebzést szenvednek el, valamint a levegőbe emelkednek. Miután Belizar megszabadult fegyverétől, megnő a támadási és mozgási sebessége, továbbá képességei is megváltoznak. A becsapódás után Belizar megcélozhatja a bontógolyót, hogy ismét felvegye, de bizonyos idő elteltével mindenképp odasiet ahhoz.","replies":[{"poster":"Morfyum","date":"2015-05-03T20:40:53.016+0000","up_votes":2,"down_votes":0,"body":"A karakter jól néz ki, főleg hogy balkezes(Kevés az ilyen). Én a képességeken dolgoznék egy kicsit, nem rosszak, csak túl erősnek találom. Természetesen sok módon lehet balanszolni, tehát ez se baj. NAGYON JÓ! Bár lenne belőle valami.:D","replies":[{"poster":"Sadraal","date":"2015-05-05T16:56:24.118+0000","up_votes":1,"down_votes":0,"body":"őt egy tipikus kezdeményező karakternek képzeltem el, tehát inkább a védelem építésére érdemes összpontosítani vele, mint a sebzés növelésére. Ettől a kit bár erősnek tűnhet, de csak azt a célt szolgálja, hogy káoszt okozzon az ellenséges csapat soraiban.\nÖrülök, hogy tetszik :)","replies":[]}]},{"poster":"NalamiHUN","date":"2014-12-01T21:22:06.421+0000","up_votes":2,"down_votes":0,"body":"Tök jó lett!:)\n\nBocsi érte, de majd egyszer megnézed az én kitalált hősömet?^^ Ugyanis a te alkotásaid adtak ihletet rá :)","replies":[{"poster":"Sadraal","date":"2014-12-02T11:37:18.744+0000","up_votes":1,"down_votes":0,"body":"Ahogy időm engedi, mindenképp megnézem őket, csak jelenleg el vagyok havazva :)\nMost gyógyultam ki egy kis betegségből, és van három mentoráltam, akik szintén a véleményemre várnak:D","replies":[]}]}]}