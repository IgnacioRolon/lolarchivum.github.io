{"poster":"Sadraal","date":"2014-12-03T22:20:39.620+0000","title":"Gowaldrios, the Knight of Endless War (LoL-projekt)","subforum":"Rajongói alkotások","up_votes":1,"down_votes":0,"body":"Üdv Idézők!\r\n\r\nAz elmúlt időben egyre több hős-tervet láttam itt a fórumon, ezért gondoltam, én is megosztok veletek néhány elképzelést.\r\nA tervek alapjául szolgáló képeket a [DrawCrowd](http://drawcrowd.com/) oldaláról válogattam.\r\nA hősök részletes kidolgozás alatt állnak, a történetek és számadatok folyamatosan készülnek - ahogy időnk engedi.\r\nBármilyen megjegyzést és kritikát szívesen olvasok, legyen az jó vagy rossz.\r\n\r\n**Gowaldrios, the Knight of Endless War**\r\n\r\n**[Passzív] Nehéz páncélzat:**\r\nGowaldrios számára igen nehézkes a mozgás, ezért minden képesség használata után egyre fáradtabb lesz. A képességek után Kimerültség-pontokat kap, amik ha elérik a maximális értéket, Gowaldrios féltérdre ereszkedve megpihen, mágikus területi sebzést okozva a páncéljától és mágikus ellenállásától függően. Amíg kifújja magát, jelentősen megnő minden védelme, a pihenés végeztével pedig életerőt nyer vissza. Ha bizonyos ideig nem használja a képességeit, csökkenni kezd a kimerültsége.\r\n\r\n**[Q] Földrengető támadás:**\r\nAmíg a képesség aktív, Gowaldrios egyszerű támadásai mágikus területi sebzést okoznak a maximális életerejétől függően. Ezalatt minden támadása után nő a Kimerültsége.\r\n\r\n**[W] Könyörtelen csapás:**\r\nGowaldrios lesújt a kijelölt ellenséges egységre, amivel a mágikus sebzésen túl el is kábítja. A sebzés és kábítás mértéke Gowaldrios páncéljától függően nő.\r\n\r\n**[E] Demacia ereje:**\r\nGowaldrios meglendíti hatalmas kalapácsát, és a levegőbe ütve hátrébb repíti a kijelölt ellenséges egységet, valamint mágikus sebzést okoz Gowaldrios mágikus ellenállásától függően. Ha az áldozat falnak, épületnek vagy másik egységnek ütközik, átmenetileg lelassulnak.\r\n\r\n**[R] Egységben az erő:**\r\nGowaldrios csak akkor aktiválhatja ezt a képességet, ha érvényben van a passzív képesség állapota. Ekkor páncélzata - vele együtt - szétválik, hogy a közelben tartózkodó szövetséges hősöket erősítse. Minden közeli hős megkapja Gowaldrios páncéljának, mágikus ellenállásának és maximális életerejének egy részét. Ezalatt minden ellenséges hős halála asszisztálásként számít neki, ám szövetséges hősök halálakor veszít életerejéből. Ha a képesség aktiválásakor nincsenek társak a közelében, a kimerültsége teljesen elmúlik, néhány másodpercig nem is emelkedik, valamint megnő a mozgási sebessége.","replies":[{"poster":"Yago","date":"2014-12-05T23:40:40.273+0000","up_votes":1,"down_votes":0,"body":"szavaztam hogy jó lenne ez a champ mert támogatom ezeket az ötleteket de nagyon olyan kicsit mint jacey páncélba lőfegyver nélkül mert hát olvasd el őt meg jaycét a qwe gyakorlatilag totál ugyan az de ezen kivül nem néz ki rossznak","replies":[]}]}