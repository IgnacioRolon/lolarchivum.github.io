{"poster":"Sadraal","date":"2014-12-10T21:18:32.577+0000","title":"Tűz és Jég (LoL-projekt hős előzetes)","subforum":"Rajongói alkotások","up_votes":3,"down_votes":0,"body":"- Hallgatlak, Fagyhalál!\n- Ráleltem a titokzatos energiák forrására, hatalmas Teremtő, vagyis a forrásaira.\n- Több is van?\n- Igen, az ottaniak nexusnak nevezik azokat az épületeket, amik az energiát árasztják.\n- Lakják a bolygót?\n- Javarészt emberek, de láttam az Ürességből átszabadult lényeket és más teremtményeket is.\n- Szövetségre alkalmasak?\n- Egy elszigetelt csoportjuk, kik magukat freljordiaknak nevezik, talán a bizalmukba fogadnának minket. Havas hegyek közt élnek, a jég az otthonuk.\n- Ezt örömmel hallom. Térj vissza a bolygóra, és férkőzz a bizalmukba! Deríts ki mindent a forrásokról, szükségünk van arra az energiára!\n- Értettem, Teremtő!\n- Most távozhatsz!\n- Ráakadtam még valamire, Teremtő!\n- Van súlya a mondandódnak, Fagyhalál?\n- Felfedeztem egy lángfajzat nyomait is, valószínűleg ők is a forrást keresik.\n- Átkozottak!\n- Végezzek a küldöttel?\n- Találhat magának szövetségeseket?\n- Kicsi rá az esély, kevés a hozzájuk hasonló tűzimádó.\n- Ez esetben csalogasd ki őt a rejtekéből, de az elpusztítását bízd az ottaniakra! Tegyél meg mindent a cél érdekében, nem juthatnak az energiához!\n- Úgy lesz, dicső Teremtő!\n\n====================================================================\n\n- Igen hamar visszatértél a küldetésedről, Lánghordozó. Talán kudarcot vallottál?\n- Csupán híreket hoztam, melyek késleltethetik a megszállást, öröklétű Teremtő!\n- Reméltem is, hogy nem puszta fellángolás jöttöd oka!\n- Megvan az energia forrása. Hatalmas építmények termelik, amiket nexusként emlegetnek az emberek.\n- Kihívást jelentő ellenállás?\n- Korcsok.\n- Mit keresnek azok ott? Törd darabokra mindet!\n- Ezek tényleg korcsok, nagyságos Teremtő! A jeget dicsőítik, de ők is csak egyszerű emberek, esetleg primitívebb teremtmények!\n- És jégfajzatok?\n- Csak egy. Engem követett, de nem mert elém állni.\n- Meg kell állítanod, mielőtt lepaktál a korcsokkal! Toborozz követőket magad mellé az ottaniak közül!\n- Félnek a tűztől. Számukra halálos, csak kevesen képesek elviselni.\n- Haszontalan népség.\n- Legalább előbb pusztulnak, Teremtő.\n- Nem hiába küldtelek téged oda, Lánghordozó. Legközelebb csak akkor kerülj elém, ha minden készen áll a megszállásra!\n- Mi legyen a korcsokkal?\n- Mutasd meg nekik, hogy mi vár rájuk, ha szembeszegülnek a hatalmammal!\n- Értettem, nagy Teremtő!\n\n====================================================================\n\n- Hé, te! Maradj ott, ahol vagy!\n- Nyugalom, egy tapodtat sem mozdulok!\n- Miféle lény vagy te?\n- Lánghordozó vagyok.\n- Mit keresel Freljord fagyos hegyei között?\n- Freljordiakat, természetesen.\n- Ebben az esetben nem kell tovább kutatnod, mi is azok vagyunk!\n- Hmm, sokkal egyszerűbb dolgom van, mint azt gondoltam volna.\n- Miről beszélsz?\n- Pusztuljatok!\n\n====================================================================\n\n- A Teremtő hatalmára, itt meg mi történt? Hiszen ezek a szerencsétlen katonák halálra égtek!\n- Légy átkozott.\n- Te hogyan lehetsz még életben? Mi okozta ezt a szörnyűséget?\n- Olyan volt, mint te.\n- Mint én? Barát vagyok, nem ellenség.\n- Szörnyeteg.\n- Lánghordozónak nevezte magát?\n- Tűz és forróság...\n- Tarts ki! Elviszlek a tieidhez, csak áruld el, merre találom őket!\n- Mit tettél a társainkkal, te szégyentelen? Meg ne merj mozdulni, különben átlyukasztom a fejedet!","replies":[{"poster":"NalamiHUN","date":"2014-12-11T15:23:35.384+0000","up_votes":2,"down_votes":0,"body":"De jó lettek!:)\n\nFigyi, mi lenne, ha egyszer összedobnánk egy közös hőst majd?:)","replies":[{"poster":"Sadraal","date":"2014-12-12T21:03:25.098+0000","up_votes":1,"down_votes":0,"body":"Állok rendelkezésedre, bármilyen elképzelést meghallgatok :)\nAz Arckönyv LoL-projekt oldalán hagyhatsz üzenetet is, ott többet vagyok elérhető :)","replies":[]}]},{"poster":"Zooty","date":"2014-12-10T22:29:34.266+0000","up_votes":2,"down_votes":0,"body":"Mindenképpen támogatom az ötletet, ez egy nagyon jó felvezetés. \nUgyanakkor szerintem kellett is ez a kis változatosság, hogy más szempontból mutass be karaktereket.\nSzóval nagyon nagyon remélem lesz folytatása!\n\nTeam vad.. izé FAGYHALÁL!","replies":[{"poster":"Sadraal","date":"2014-12-12T21:06:07.117+0000","up_votes":1,"down_votes":0,"body":"Mindenképp lesz folytatás, a Fagyhalál már csak néhány simításra vár, aztán igyekszem összedobni a történet folytatását is.","replies":[]}]},{"poster":"Zooty","date":"2014-12-10T22:15:09.880+0000","up_votes":2,"down_votes":0,"body":"Some say the world will end in fire,\nSome say in ice.\nFrom what I've tasted of desire\nI hold with those who favor fire.\nBut if it had to perish twice,\nI think I know enough of hate\nTo say that for destruction ice\nIs also great\nAnd would suffice.","replies":[]}]}