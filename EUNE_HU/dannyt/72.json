{"poster":"DannyT","date":"2017-03-08T14:05:51.213+0000","title":"Közösségi alkotások","subforum":"Rajongói alkotások","up_votes":1,"down_votes":0,"body":"https://i.imgur.com/pwRC7AS.png?noredirect=1\r\n\r\n#Üdvözlet Idézők!\r\n\r\nNagy-nagy lelkesedéssel várunk mindenféle League of Legends-szel kapcsolatos rajzot, montázsvideót, zenét, jelmezt, szobrot, és bármiféle alkotást, amit a magyar közösség tagjai alkottak és szívesen megosztanák azt velünk és akár nyilvánosan, a LoL közösség többi tagjával is!\r\n\r\nA programunk célja, hogy az igazi magyar tehetségeket könnyebben megtaláljuk és a későbbiekben sokkal több emberhez eljuttathassuk őket alkotásaikkal, hogy nagyobb figyelemben és lényegesen több pozitív visszajelzésben részesüljenek.\r\n\r\nhttps://i.imgur.com/VfZozHq.png?noredirect=1\r\n\r\nHa tehetségesnek érzed magad valamiben, ne habozz! **Alkosd meg saját pályaművedet**, vagy ha már van League of Legends-szel kapcsolatos alkotásod, amelyet esetleg korábban készítettél, legyen az bármi, **elérhetőségeiddel együtt küldd el az e-mail címünkre**\r\n\r\n#**rajongoialkotasok@riotgames.com**\r\n\r\nhogy ezzel is bővítsd a nagyszerű magyar LoLos közösségi alkotások gyűjteményét!\r\n\r\nhttps://i.imgur.com/yM8SHLI.png?noredirect=1\r\n\r\nHa esetleg nem érzed magad túl jónak egyik műfajban sem, de ismersz olyan embereket, akik véleményed szerint rendkívül tehetségesek, segíts nekik és értesítsd őket az itt említett lehetőségekről!\r\n\r\n---\r\n\r\n#**Fontos tudnival&oacute;k:**\r\n\r\n- **Az alkotások beküldésénél ügyelj a lehető legjobb kép-, vagy videóminőségre, tehát mindenképp azt a képet, vagy videót küldd be az adott alkotásról, amelyet a legjobb minőségben sikerült rögzíteni!**\r\n\r\n- **Azt az alkotást, amelyet nem te készítettél, kérjük ne küldd be!**\r\n\r\n- **Minden megosztást láss el elérhetőségeiddel (pl.: Facebook, Instagram, YouTube, Twitter, DeviantArt oldal link, vagy Skype-név, stb.), hogy könnyedén felvehessük veled a kapcsolatot és egyeztethessünk az alkotás esetleges közösségi felületeinken történő megosztásának szándéka esetén!**\r\n\r\n---\r\n\r\nhttps://i.imgur.com/Oc4EhzC.png?noredirect=1\r\n\r\nMindig próbáljuk személyesen, a lehető leghamarabb felvenni a műveiket beküldő alkotókkal a kapcsolatot, ha pedig a beküldött alkotások között felfedezünk egy-egy igazán jól sikerült darabot, könnyen lehet, hogy a mű a későbbiekben megosztásra kerül a League of Legends hivatalos magyar Facebook és Instagram oldalán és esetleg más webfelületeinken is, mint kiemelt magyar LoLos alkotás.\r\n\r\n*Előre is köszönjük mindenkinek akik alkotnak, valamint akik segítenek felfedezni az olykor elképesztően jól rejtőző magyar tehetségeket!*\r\n\r\nAlkotásra fel! ;)","replies":[]}