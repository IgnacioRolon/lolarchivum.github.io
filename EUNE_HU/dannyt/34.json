{"poster":"DannyT","date":"2015-01-30T18:33:47.138+0000","title":"Magyar rajzverseny indul!","subforum":"Rajongói alkotások","up_votes":7,"down_votes":1,"body":"http://imgur.com/fw7dkj7\n\nTollakat, ecseteket és rajztáblákat a kézbe, ugyanis **2015. február 1-jén**, a **[League of Legends Hungary](https://www.facebook.com/lolhungary)** szervezésében, valamint a **[Riot Games](http://www.riotgames.com/)** és a **[League of Legends Magyarország](http://www.leagueoflegends.hu/)** támogatásával beindul a **[League of Legends](http://eune.leagueoflegends.com/hu)** ***eddigi legnagyobb, hazai rajzversenye***!\n\nA tét nem kicsi: a legjobb alkotások hírként kikerülnek **[a League of Legends hivatalos honlapjára](http://eune.leagueoflegends.com/hu)** és így ideiglenesen a magyar kliensbe is *(ezzel örökre helyet kapva a League of Legends hazai történelmében)*, emellett a **[League of Legends Hungary](https://www.facebook.com/lolhungary)** és a **[League of Legends Magyarország](http://www.leagueoflegends.hu/)** Facebook oldalára is, valamint a művészek **1000-1000 RP-vel**, és **egy-egy általuk szabadon választott kinézettel** is gazdagodnak!\n\nMivel ez az első, nagyobb lélegzetvételű, hivatalosan támogatott, országos League of Legends rajzverseny, úgy döntöttünk, hogy nem határozunk meg konkrét témát. Bármilyen, a League of Legends világában megtalálható dolog belevihető az alkotásokba, legyen ez akár egy farsang alkalmából Caitlynnek beöltözött Jinx, egy szalmazsákon gyakoroló Vi, vagy bármi más; a lényeg, hogy a League of Legends univerzumában megtalálható motívumról legyen szó.\n\n#**A verseny menete**\n\n**Pályázatok leadása**\n*2015. február 1. – 2015. február 28. 23:59*\nA rajzok elkészítésére egy egész hónap, méghozzá a februári áll a rendelkezésetekre. A beküldési határidőt viszont szigorúan vesszük, a február 28. után beérkezett alkotásokat már sajnos nem tudjuk elfogadni.\n\n**Belső értékelés**\n*2015. március 1. – 2015. március 9.*\nAz alkotásokat egy független, öttagú zsűri értékeli. A zsűri három profi rajzolóból, valamint egy-egy League of Legends Hungary és League of Legends Magyarország szerkesztőből áll. A zsűri által kiválasztott tíz legjobb alkotás március 9-én kikerül a League of Legends hivatalos fórumába.\n\n**Fórumos szavazás**\n*2015. március 9. – 2015. március 16. 23:59*\nItt, a League of Legends hivatalos magyar fórumában a zsűri által legjobbnak ítélt 10 kép közül a játékosok nyílt közönségszavazással döntik el, hogy melyik öt alkotás lesz a végső győztes. Egy játékos csak egyszer szavazhat.\n\n**Eredményhirdetés**\n*2015. március 17.*\nA fórumon legtöbb szavazatot kapó 5 alkotás egy, a győzteseket felvonultató hírben kikerül **[a League of Legends hivatalos honlapjára](http://eune.leagueoflegends.com/hu)**, valamint a League of Legends Hungary és a League of Legends Magyarország Facebook oldalára. **A képek alkotói 1000 RP-t, valamint egy általuk szabadon választott kinézetet* kapnak.**\n\n#**Szabályzat**\n\n*Mint minden versenyen, itt is lefektettünk néhány alapvető szabályt. Bár ezek egy része valószínűleg magától értetődő, mindenképp figyelmesen olvassátok el az alábbi pontokat, nehogy egy apró részlet miatt váljon érvénytelenné a nevezés!*\n\n* Kizárólag saját alkotással lehet nevezni a versenyre. A lopott, vagy részben lopott alkotások beküldőit kizárjuk a versenyből, és öt másodpercenként egy Karthus ultit nyomatunk rájuk életük végéig.\n* Egy személy csak egyszer, egy alkotással nevezhet.\n* A beküldött alkotásoknak minimum 1280x720 képpont felbontásúnak, de legfeljebb 3 MB méretűnek kell lenniük. A kép formátuma .jpg vagy .png legyen.\n* Csak a 2015. február 1. 00:01 és 2015. február 28. 23:59 időpontok között beküldött nevezések érvényesek.\n* A nevezési e-mailben mindenképpen írjátok meg az idézőneveteket és a szervert, amin játszotok. Ez a nyeremények kiosztásánál lesz szükséges. Fontos, hogy jól adjátok meg ezeket az információkat, mert ezen később már nem lehet változtatni.\n* A rajzok elkészítéséhez bármilyen rajzeszköz vagy rajzprogram használható.\n* A kész alkotásokat e-mailben, csatolt fájlként a **fanart.leagueoflegends@gmail.com** címre várjuk. Fontos, hogy ne csak beillesszétek az e-mailbe a képet, hanem csatolt fájlként adjátok hozzá, valamint ne feledjétek el megadni az idézőneveteket és a szervert sem!\n\n** *A nyertesek a nyeremények kiosztásának pillanatában a boltban elérhető kinézetek közül választhatnak.**\n\nHa gondoljátok, a verseny közben félkész munkáitokat megoszthatjátok itt, a fórumon, kikérve a többi játékos véleményét: így különösen érdekes lesz látni, hogy alakulnak a rajzok lépésről lépésre.\n\n*Szeretnénk megköszönni a szervezők, a zsűritagok és a segítők munkáját, valamint a League of Legends Hungary és a League of Legends Magyarország közreműködését is. Dobjatok egy szívecskét nekik a kommentek alatt, igencsak megérdemlik!*\n\n#**A rajzverseny lebonyolításáért felelős stáb**\n\n**Főszervező:**\n**Tóth 'Necron Lord' Dániel** – *League of Legends magyar nagykövet*\n\n**Zsűritagok:**\n**Magyar Bernadett** – *művész*\n**Nemes Regina** – *művész*\n**Cintia Field** – *művész*\n**Dallos Ágnes** – *League of Legends Hungary szerkesztő*\n**Sinkó Tamás** – *League of Legends Magyarország szerkesztő*\n\n**A stáb további tagjai:**\n**Fodor Bernadett** – *League of Legends Magyarország*\n**Kovács Bence** – *League of Legends Magyarország*\n**Vass Balázs** – *League of Legends Hungary*\n**Molnár István** – *League of Legends Hungary*\n\n[Ide kattintva megtekinthetitek a versenyről szóló hivatalos cikket!](http://eune.leagueoflegends.com/hu/news/community/community-events/magyar-rajzverseny-indul)\n\n**Ha bármi kérdés merülne fel a rajzversennyel kapcsolatban, ezen témában bátran kérdezhettek!**\n\nSok szerencsét és jó rajzolást kívánunk mindenkinek,! Kíváncsian várjuk, milyen alkotásokkal fogtok jelentkezni! :)","replies":[{"poster":"Demonawaken","date":"2015-01-31T10:30:08.212+0000","up_votes":2,"down_votes":0,"body":"Írtátok, hogy a szervert ne felejtsük el odaírni. Ez azt jelenti, hogy westesként is indulhatok? (Mármint úgy értve, hogy az eastes helyett, nem egyszerre mindkettővel, mert tudom, hogy az tilos. :D)","replies":[{"poster":"Jeter236","date":"2015-02-02T08:24:26.325+0000","up_votes":1,"down_votes":0,"body":"Igen, indulhatsz westesként is :)","replies":[{"poster":"Demonawaken","date":"2015-02-02T15:42:38.348+0000","up_votes":1,"down_votes":0,"body":"Köszi.","replies":[]}]}]},{"poster":"Kawah","date":"2015-01-30T18:56:54.633+0000","up_votes":1,"down_votes":0,"body":"Kerhetek 1 linket hogy hova kelesz be kuldeni a rajzot ?","replies":[{"poster":"Zooty","date":"2015-01-30T19:09:42.882+0000","up_votes":2,"down_votes":0,"body":"Oda van írva.\n>A kész alkotásokat e-mailben, csatolt fájlként a fanart.leagueoflegends@gmail.com címre várjuk.","replies":[]}]},{"poster":"Patya WÍth Style","date":"2015-01-30T21:32:44.068+0000","up_votes":1,"down_votes":0,"body":"A haladó munkákat hol lehet közzétenni ?","replies":[{"poster":"Patya WÍth Style","date":"2015-01-31T10:56:21.724+0000","up_votes":3,"down_votes":1,"body":"Már így néz ki a hecarimom :) Véleményeket várok !! :)","replies":[]},{"poster":"DannyT","date":"2015-01-30T21:52:01.262+0000","up_votes":2,"down_votes":1,"body":"Üdv!\nEzt írtuk a szövegben.\n„Ha gondoljátok, a verseny közben félkész munkáitokat megoszthatjátok itt, a fórumon, kikérve a többi játékos véleményét: így különösen érdekes lesz látni, hogy alakulnak a rajzok lépésről lépésre.”\nA fórumon belül kérünk Titeket, hogy a Rajongói alkotások fórumon osszátok meg a készülő alkotásokat!","replies":[]},{"poster":"Kytru","date":"2015-01-30T21:53:47.766+0000","up_votes":1,"down_votes":0,"body":"Ha nagyon szeretnéd, akkor szerintem a LoL Hungary csoportban :)\n\n-csak vigyázni kell, nehogy ellopják, bár erre külön figyelni fogunk- \n{{champion:61}}~meeeheee~","replies":[]}]},{"poster":"Nesstylex","date":"2015-02-03T04:33:30.026+0000","up_votes":1,"down_votes":0,"body":"Szép, jó Reggelt mindenkinek!\n\nA következő lenne a kérdésem: - Mi van akkor ha nincs lehetöségem a kézzel készitett grafikát bescannelni? Ilyenkor megteszi egy akár mobillal végrehalytott digitalizálás is? Vagy mégjobban örülnék neki ha esetleg kaphatnék egy cimet és elküldhetném magát a rajzom, mivel a kézzel rajzolt esetleg aprolékos dolgoknak nem tesz jot a digitalizálás (a scannelés iszonyat nem adja vissza az eredetit)","replies":[{"poster":"DannyT","date":"2015-02-03T05:34:20.744+0000","up_votes":1,"down_votes":0,"body":"Üdv! :)\nHidd el, a scannelés a lehető legjobb megoldás a kézzel készített rajzok digitalizálására. Annál jobb minőségben semmilyen technikai eszköz nem képes rögzíteni. Szóval mi mindenképp a scannelést javasoljuk. A fényképezés erősen ronthat a minőségen, és rengeteg dolgot meg kell figyelj, ha jó képet akarsz készíteni, pl. jó fényviszonyok között tedd azt, ne legyenek fénycsíkok a papíron, elég nagy felbontású kép legyen, etc. Szóval ha rajz rögzítése, akkor mindenképp scannelés.\nReméljük megérted, miért hatékonyabb az a megoldás. :)","replies":[{"poster":"Nesstylex","date":"2015-02-03T06:43:49.147+0000","up_votes":1,"down_votes":0,"body":"Én ezt természetesen megértem, csak nincs lehetöségem A3-as lapot scannelni sajnos.","replies":[{"poster":"TCFactory","date":"2015-02-04T15:31:17.680+0000","up_votes":1,"down_votes":1,"body":"Ha rákeresel vagy közbekérdezel, a nagyobb városokban általában akad olyan fénymásolással és miegyebekkel foglalkozó üzlet, ahol szkennelnek nagyobb méretben is. Lehet, hogy a te közeledben is találni ilyet és általában nem szokott túl borsos ára lenni a dolognak.","replies":[]}]}]}]},{"poster":"Kadegrow","date":"2015-02-01T22:12:31.948+0000","up_votes":1,"down_votes":0,"body":">  Fontos, hogy ne csak beillesszétek az e-mailbe a képet, hanem csatolt fájlként adjátok hozzá\n\nEzt most, hogy értitek? Alap, hogyha valamit küldeni akarok csatolom. :d Van még valami, hogy kértek linket, hogy felraktam fórumra vagy most ezt, hogy értitek ezt a beillesztést?","replies":[{"poster":"DannyT","date":"2015-02-02T08:37:38.064+0000","up_votes":1,"down_votes":0,"body":"Üdvözlet!\nA rajzversenyeknél hajlamosak a játékosok egyéb képmegosztókra feltölteni a képeiket, melyek csak ideiglenesen biztosítanak tárhelyet a képeknek. Így mire az érkezett művek összesítése és a szavazás kezdetét veszi, addigra esetenként elérhetetlenné válnak ezek a képek, így nincs mit értékelni. Ezenkívül több játékos szokta úgy megoldani a dolgot, hogy egyszerűen ctrl+c&v módszerrel ráilleszti a küldeni kívánt szövegre a képet... na most itt is lehet probléma, ugyanis nem mindegyik e-mail szolgáltató szövegszerkesztő felülete képes ez esetekben érzékelni, hogy csatolni kívánt fájlt illesztett a szövegbe az illető. A biztonság kedvéért kiírtuk külön, hogy mindenképp csatolják a játékosok a fájlokat. A \"Fájl csatolása\" gomb pedig általában minden e-mail szövegszerkesztő felületén könnyen megtalálható. :)","replies":[{"poster":"Kadegrow","date":"2015-02-02T15:58:32.044+0000","up_votes":1,"down_votes":0,"body":"Köszi.","replies":[]}]}]},{"poster":"Kadegrow","date":"2015-01-30T19:44:53.434+0000","up_votes":1,"down_votes":0,"body":"Akkor röviden csak Lolos karakterek ? Akár skineltet is rajzolhatok?\nÉs persze akárhonnan? Szóval Riot által készített videóból is lelehet rajzolni vagy csak saját elképzelések alapján lehet?","replies":[{"poster":"DannyT","date":"2015-01-30T19:55:27.819+0000","up_votes":1,"down_votes":0,"body":"Üdv! :)\nBármilyen, a League of Legends univerzumában megtalálható dolgot bele lehet vinni az alkotásokba.\nNincsenek meghatározva konkrét dolgok, mint pl. hogy csak hősöket lehet rajzolni.\nAkár tervezhetsz új kinézetet egy-egy hősnek, vagy a térkép bizonyos neked tetsző részét is lerajzolhatod, etc,etc.\nBátran engedd szabadjára a fantáziádat! :)","replies":[{"poster":"Kadegrow","date":"2015-01-30T19:59:00.403+0000","up_votes":1,"down_votes":0,"body":"Köszi. Akkor röviden, a jelenleg \"új hajnal\" videóból lehet másolni karaktert vagy bármelyik hős bemutatós videóból.\n\nMert nem mind1, hogy most másolhatok e akár játékon belül a splash artjat vagy pedig 100%-ban egyedi álló helyzetet kell csinálnom :D","replies":[{"poster":"Kytru","date":"2015-01-30T22:02:18.354+0000","up_votes":1,"down_votes":0,"body":"Hello! :)\n\nÉn inkább azt ajánlom neked, hogy egyedi dolgot találj ki, ne nagyon másold a splash artokat, hidd el egy kevésbé technikásan megrajzolt de egyedi képet jobban is értékelünk, mint egy másoltat! :) \nDE, ha úgy érzed, hogy te a splash artot tipp-topp le tudod koppintani, és te inkább jobb vagy a kidolgozásban mint a fantáziában akkor azt is szivesen fogadjuk! :) (igazából ennél a lehetőségnél kiváltod az egyediséget a technikával)\n{{champion:61}}","replies":[{"poster":"Kadegrow","date":"2015-01-30T22:16:56.039+0000","up_votes":1,"down_votes":0,"body":"Köszi. :D Hát átgondolom aztán küldök amilyet küldök. :D Másolásba valahogy jobb az érzékem és jobban letudom vetíteni bármekkora méretbe, mint szabadból. :D Majd eldöntöm és küldöm a képet. :D","replies":[{"poster":"Kytru","date":"2015-01-31T10:19:03.341+0000","up_votes":1,"down_votes":0,"body":"Na kicsit jobban átbeszéltük a vezetőséggel, és inkább arra jutottak, hogy másolás ne legyen :) Ahogy mondták, kell bele valami különleges :) ~Remélem még időben szóltam ~","replies":[{"poster":"Kadegrow","date":"2015-01-31T11:29:25.805+0000","up_votes":1,"down_votes":0,"body":"Értem köszi. Még időbe szóltál :D Még utoljára annyit, hogy csak 1 hős lehet rajta vagy akár rajzolhatok rá 5-öt is? Attól függ időm mit enged.\nMeg a másik, hogyha teli is rajzolom az A4-es papíromat és bescanelem, akkor is max 1MB lesz a kép.\nMost kicsit photosopoljak rá akkor vagy mi? :D Mert, akkor felugrik már ilyen 4-5 MB.\nÉs aláírás kell a rajzra? :D\nFekete fehér alap jó vagy kell szinezni? :D","replies":[{"poster":"Kytru","date":"2015-02-01T13:45:49.337+0000","up_votes":1,"down_votes":0,"body":"Nyugodtan rajzolhatsz rá többet is, ahogy érzed! :)\nAz utasításban pedig \"legfeljebb 3MB\" szerepel, szóval jobb is ha nem lesz annyi! :) az 1MB teljesen tökéletes :) \nAláírás hm.... az csak neked jó, hogy nem tudják tőled ellopni, viszont a színezést ajánlom! :)","replies":[]}]}]}]}]}]}]}]},{"poster":"Patya WÍth Style","date":"2015-01-31T15:29:01.090+0000","up_votes":1,"down_votes":0,"body":"Hogyan tudnám a 800x600 as képemet 1280x720 képpontosra csinálni ?","replies":[{"poster":"AbodyHUN666","date":"2015-02-01T05:41:19.121+0000","up_votes":1,"down_votes":0,"body":"photoshop mindenképp tud ilyet, de szerintem paintben is mehet.","replies":[]}]},{"poster":"AsD The Dreamer","date":"2015-01-31T13:57:58.854+0000","up_votes":1,"down_votes":0,"body":"Ugye bár ez van leírva: ,,A beküldött alkotásoknak minimum 1280x720 képpont felbontásúnak, de legfeljebb 3 MB méretűnek kell lenniük.\"\nDe mi van akkor ha valaki a nagyapáink által használt misztikus papírra szeretne rajzolni? Akkor ott úgy kell értelmezni, hogy a rajzról készített fotónak ekkorának kell lennie?","replies":[{"poster":"DannyT","date":"2015-01-31T17:27:52.745+0000","up_votes":1,"down_votes":0,"body":"Üdv!\nPapírra rajzolásnál be kell scannelni a papírt és a bescannelt képfájlt kell csatolni az e-mailhez. És igen, a bescannelt képekre is vonatkozik a szabály, hogy minimum 1280x720 képpont felbontásúnak kell lenniük, és azok is max. 3 MB nagyságúak lehetnek. :)","replies":[]}]},{"poster":"Inzenn","date":"2015-01-31T10:29:34.794+0000","up_votes":1,"down_votes":0,"body":"Hali!\n\"A képek alkotói 1000 RP-t, valamint egy általuk szabadon választott kinézetet* kapnak.\"\nEz csak a zsűri álatal kiválasztott képek alkotóira igaz, vagy mindenkire, aki beküldött (egy valamilyen szinten értékelhető) képet?","replies":[{"poster":"DannyT","date":"2015-01-31T12:43:49.579+0000","up_votes":1,"down_votes":0,"body":"Üdvözlet!\nEz a legjobb 5 alkotás (mely majd csak a verseny végén fog kikerülni a hivatalos oldalra) alkotóira vonatkozik. :)","replies":[]}]},{"poster":"NalamiHUN","date":"2015-01-30T19:50:42.165+0000","up_votes":1,"down_votes":0,"body":"Kitalált karakter is szerepelhet rajta, ha a rajzon van hivatalos hős is?","replies":[{"poster":"DannyT","date":"2015-01-30T19:52:27.795+0000","up_votes":1,"down_votes":0,"body":"Üdvözlet! :)\nSzerepelhet benne kitalált karakter is, de a kép meghatározó része mindenképp egy League of Legends-ben megtalálható hős, vagy motívum legyen, hisz ez a lényege a versenynek. :)","replies":[]}]}]}