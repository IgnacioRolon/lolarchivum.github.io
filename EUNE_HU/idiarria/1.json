{"poster":"iDiarria","date":"2015-05-09T08:03:17.344+0000","title":"League of Legends \"Fanfiction\" könyv","subforum":"Rajongói alkotások","up_votes":6,"down_votes":3,"body":"SZERKESZTVE... az egész. \n\nSok szempontból javaslom http://balancedictates.blogspot.hu/ <- itt elolvasni, a folytatás is ide fog kerülni. \n\nMivel kaptam két szavazatot a ne folytassam opcióra, úgy döntöttem olvashatóbbá teszem a történetet, és újrakezdtem, más szemszögből, nagy módosításokkal a történeten és a szereplőkön. Ha van, akinek így jobban tetszik,  folytatom ezt. Szóval, tessék:\nNehéz elválasztani a részeket, ezért ezeket ~ jellel fogom jelölni.\n\nElőre is várom a véleményeket!\n\nA holló felemelkedése [1. fejezet]\n\n~ Pirkadat. A nap fénye átszivárog a zord, sötét felhőrétegen, halványan megvilágítva Bilgewater sziklás kikötőjét. Számos hajó pihen a tengeren, sokra épp a kereskedők pakolják a szállítandó termékeket, legtöbbre rumot. A kikötőt és a várost elválasztó hosszúkás, kikövezett utca mellett kalózok iszogatnak a falnak dőlve, sokan pedig a már most is hangos kocsmákban élvezik a sósvízzel keveredő zsákmány illatát. A lány kopogva sétál végig a nyirkos utcán, hosszú köpenyben. Télhez közeledik az idő, ami Bilgewater lakóit mindig is megviselte a fagyos időjárással megnehezítve a kihajózást. Körülnéz, és ahogy napsugarak megvilágítják, az arcát elmosolyodik, majd pár pillanatra megállva nyújtózkodik. Leveszi a kapucniját és kihúzza köpenye alól hosszú, vörös haját. Megigazítja, majd még egyszer felnéz az égre és tovább megy.\nVégigsétálva az úton egy kis fogadóba ér. A felső emeleten átutazók számára nyugovóhely van kialakítva, lent pedig egy kocsma. Nincs sok ember, de ők is kalózok, akik épp felkészülnek az év utolsó hajrájára. A lány leül az egyik mellé, aki örömmel áll fel, üdvözölve az új társaságát.\n- Sarah! Csinos, mint mindig!\nA lány kér egy italt, amit azonnal el is fogyaszt. Rövid beszélgetés veszi kezdetét a férfival. Egy idő után kiabálást hallanak kintről.\n- Mi történt már megint? – kérdezi Sarah unottan. A kikötőben minden naposak az egész városban hallható viták, gyakran oktalanul is.\n- A kalózok nem tudnak kihajózni a noxusi kikötőbe. Állítólag elég komoly lázongások történtek.\n- Már megint? – háborodik fel a lány. – A fene egye meg őket és a lázongásaikat! – csap az asztalra. – Ha továbbra is velük próbálunk üzletelni, éhen fogunk halni.\n- Azért ennyire nem vészes a helyzet – mosolyog a férfi Sarahra, aki válaszul csak dühösen lehúz még egy italt és elköszönve a kalóztól tovább áll, hogy többet megtudhasson a noxusi fegyverkereskedelmi problémákról.\n\n\n~ - Fáradj beljebb – int az ajtó fele Swain. – Magunkra hagynál? – néz Dariusra. A tábornok elindul az ajtó felé, egy bólintással üdvözölve a hölgyet elhagyja a szobát. Az admirális az ablaknál áll, kinézve az ablakon kémleli a birodalmát. Leblanc mögé sétál, és végigsimítva a karján ő is kémlelni kezd.\n- Hát nem gyönyörű? – kérdezi elvigyorodva.\nOdakint most béke honol. Egy hosszú ideig tartó háborodásnak vetettek véget. Miután Swain legyőzve Darkwillt, az előző tábornok fiát átvette a hatalmat Noxus felett, azonnal tüntetni kezdtek az emberek, akik békés életre vágytak, ugyanis Swain első dolga hatalomra kerülése után a Noxus és Demacia közti háború újra lángra lobbantása volt, hiába fogadtak békét hosszú idő után elődeik. Enyhe köd lepi el az utcákat, borús az idő, bár sok ember van odakint.\n- Jericho, minden rendben? – kérdezi a lány a férfi komoly arcára tekintve. Swain nem néz vissza rá, csak elmosolyodik.\n- Minden a legnagyobb rendben. Hamarosan támadásba lendülhetünk. – teszi háta mögé a kezeit. Leblanc végig néz az admirális zöld ruháján és halvány mosoly ül ki az arcára.\n- Akkor szükséged lesz a Fekete Rózsára.\n- Legfőképp rád és Dariusra.\n- Tudja? – kérdezi oldalra billentve a fejét. Elsétál Swain asztalához, és felül rá, megsimogatva ujjával az asztalon álló boton ülő hollót. Egy sötétbarna kis asztal a szélén egy lámpással, mellette egy székkel a vendégeknek - bár maga a szoba hatalmas. A padlója sötét, a fala pedig bordóra van festve. Az ablakkal szemben van egy nagy fémajtóval, az egyetlen bejárattal. A szoba közepén egy hatalmas vörös körszőnyeg díszeleg. Pár kép lóg a falon. Nincs benne semmi különleges; inkább hátborzongató. Az épület, amiben elhelyezkedik pedig annál inkább tiszteletet parancsoló.\n- Nem – fordul felé – és remélem nem is fogja.\n- Csak nem kételkedsz a tábornokban? – vigyorodik el. Swain felé fordul és mellé sétálva lapozgatni kezdi az asztalon heverő papírokat.\n- Szó sincs róla, de remélem Emilia, benned sem kell. – a lány kezét a férfi arcára téve válaszul csak mosolyog, majd közelebb hajol.\n\n~ Noxus szűk utcái rendezettebbek, mint valaha. Darius lassan, nézelődve sétálgat rajtuk, mígnem a főtérre ér. Hatalmas, ujjongó tömeggel találja szembe magát, de mikor karnyújtásnyira ér tőlük, szétválva utat engednek neki a szélén. Közelebb érve észre veszi, hogy épp kivégzést tartanak; hadi foglyok, bűnözők és a felsőbb hatalmakat becsmérlők. Mikor közelebb kerül az emelvényhez, szeme összetalálkozik öccsével, akit a nép hóhér létére istenít. Draven elvigyorodik és karjait felemelve ujjongásra serkenti a közönségét, mire Darius homlokát ráncolva, fejét rázva elsétál. A tömeg leghátsó sorában váratlan és kellemetlen társaságot kap.\n- Nevetséges – nevet cinikusan a hosszú, vörös hajú lány.\n- Katarina, hallgass – szólal meg a mellette álló fiú. A neve Talon. Mind a ketten a neves Du Couteau családhoz tartoznak, bár a fiú nem vérszerinti leszármazott.\n- Nevetséges, hogy nektek nincs mit csinálnotok. Háborúra készülünk. – mondja szigorúan megállva előttük Darius.\n- Teljesen véletlenül te is itt vagy – komorodik el a Katarina. – Épp nincs ki talpát nyalni?\n- Vigyázz a szádra – húzza fel a szemöldökét Darius. – Beleverhetett volna apád egy kis tiszteletet is.\nA lány vicsorogva lép a férfi felé, de Talon elé teszi a kezét.\n- Elnézést kérünk. – néz Dariusra, dacolva a tekintetével, akinek arcán a vonások megnyugszanak.\n- Szükségünk van rátok. Ne okozzatok csalódást. – suttogja a fiú mellé állva, aki bólint. Darius még egyszer végig néz rajtuk majd tovább áll.\n- Meg fogjuk találni. – egyenesedik ki Talon, felnézve a ködös égboltra. – Megígérem.\n\n\n\n~ Garen kardjával ráront a lányra, aki hátralépve megbotlik és elesik. Bár a páncélja felfogja az ütést, a szoba visszhangzik a csattanástól.\n- Luxanna, koncentrál! – kiált rá a fiú húgára.\n- Rendben! – mondja a lány dühösen és feltápászkodik. Garen ismét támadásba lendül, mire a lány elvigyorodik.\n\n~ - De szép nap ez a mai! – néz körbe Lux a fényes utcán, aprókat szökkenve halad – A királyi palota sokkal nagyobbnak tűnik innen – szűkül össze a szeme, ahogy a napfénybe bámul.\n- Szerintem nem ennek örülsz annyira – csóválja a fejét bátyja, követve őt.\n- Az is igaz – neveti el magát a lány Garen felé fordulva – hogy szebbé teszi a vereséged.\n- Valóban jól csináltad – mosolyog rá. – De…\nMindkettőjük arca elkomorodik. Lux bevárja a fiút és szó nélkül haladnak tovább. A lány szemében nem hat már annyira melegnek a mindent elborító napfény, ami gyönyörűen tükröződik Demacia hatalmas, magasztos épületein. Ha az ember egyszer végig sétál ezeken az utcákon, egy idő után biztos elönti az öröm; de nekik most nincs okuk az örömre. Nemzetük háborúra készül a legnagyobb ország ellen Runaterrában, és rájuk hárul a legmegtisztelőbb, de legnehezebb feladat is egyben: a király védelmezése.\nAhogy az utakat pásztázzák, egyre világosabbá válik számukra, hogy ezek az utolsó szép napjaik. Miután kitör a tényleges háború, Demacia utcái nem fognak eredeti fényükben csillogni, a nemzetük arcáról pedig el fog tűnni az őszinte, boldog mosoly.\n- Menjünk haza – mondja egy idő után a fiú. Lux lehajtott fejjel megtorpan.\n- Nem akarom, hogy bajod essen - kapja fel a fejét és mélyen a bátyja szemébe néz. – Nem fogom hagyni.\nGaren először meglepődik, aztán kedvesen magához húzza a lányt.\n- Mindketten meg tudjuk védeni magunkat. – bár hangja magabiztosságot sugároz, retteg. Swain hatalomra törése óta Noxus rettenthetetlenebb, mint valaha, és az ő dolguk ezt visszaszorítani, mielőtt egész Valoránt elnyelik.","replies":[{"poster":"SS Enforcer","date":"2015-05-09T10:36:16.019+0000","up_votes":4,"down_votes":0,"body":"Nem igazán olvastam el belőle sokat, így az első pár sorból ítélkezem. Lehet hogy később elolvasom a többit.\n\nSzóval:\n\n*  **A környezet leírásának a hiánya kissé felbosszant.** Még az is, aki négyzetcentiről négyzetcentire ismeri a szurdokot, annak is jól esik ha kicsit körbejárjuk a terepet, leírjuk a dzsungel sötét és fülledt atmoszféráját, a napfényben fürdő, kissé szeles felső ösvényt, a Baron roppant alakját a távolban, és a sárkány üvöltését, amit visz a levegő.\n\n\n*  **Minden elképesztően hirtelen történik.** Szorosan kapcsolódik az előző ponthoz, ugyan is a leírást lehet akár egy bizonyos be- és/vagy felvezetésként is értelmezni, és az, hogy azzal kezdünk, hogy Katarina ott van a középső ösvényen és narrál, az kicsit spontán. És aztán csak úgy megjelenik Talon. És aztán csak úgy felmegy kata a felső ösvényre. És aztán csak úgy ott van lux. Ha a tempó lassabb lenne, több figyelmet lehet fordítani az apróbb dolgokra, kis tökéletesítgetésekre, és egy érthetőbb történetszálat lehetne létrehozni.\n\n\n* **Miért a szurdokban játszódik a történet?** Runeterra világa olyan hatalmas és diverz, hogy sosem értettem a fanficeket amik csak a szurdokot képesek elképzelni potenciális helyszínnek. Ha én egy történetet írnék a ligáról, több okból is írnék a szurdokon kívüli terepekről. Először is, egyszerűen csak érdekesebb. Freljordban dúl a klánok közti háború, a Noxus és Demacia közötti politikai és fizikai disputák egyre jobban kiéleződnek, és lassan már évente eljő ősszel látogatni a fekete köd. A múltra is lehet akár fókuszálni. Mi történt első Jarvan és Sion között? Swain hogy mászott fel szép lassan Noxus vezetőségébe? Mi történt Nautilussal? Milyen változásokon ment keresztül Ionia a noxusi invázió után, és mi szerepe volt ebben Bardnak? Satöbbi. Másodszor, kicsit problémás megmagyarázni azt, hogy hogy kerülnek a szurdokba ezzel az idézős szerencsétlenkedéssel, ami az utóbbi időben elég erősen rányomta a bélyegét a Lol történeti részére. Hisz Katarina ebben az esetben nem magától megy a felső ösvényre, hanem egy idéző megparancsolja neki, és ő engedelmeskedik. \n\n\n* **Ez minden bizonnyal személyes, de lehet, hogy ez az, ami engem a leginkább zavar.** Előre is elnézést kérek, de nem tudom máshogy kifejezni magam. A karakterek \"animésítése\" kicsit renden kívülinek tűnik. A szlenghasználat, a \"lazaság\", etcetera. Katarina például egy olyan ember, akit arra neveltek, hogy egy hidegvérű gyilkos legyen, és bárkit azonnal eltöröljön a föld színéről, aki ellenséges, esetleg veszélyt jelent a Du couteau családra. Természetesen katarina elég pimasz, szóval tőle a csitri nem idegen, de én nem tudnám elképzelni ilyennek. Az olyan szavak jelenléte mint a \"leblokkolok\" és a \"srác\" kicsit kidobja az embert a történetből. Ami ennél még egy leheletnyit jobban piszkál, az az, hogy Lux nem egy inkompetens kislány. Lux egy usque huszonéves felnőtt nő, aki képes fucking ***varázsolni***. Nagyon erősen kétlem, hogy Lux bármilyen noxusi ellenfél előtt remegő lábakkal állna, és nem robbantaná le azonnal az arcukat. Természetesen ez bármilyen más championnal így van.","replies":[{"poster":"iDiarria","date":"2015-05-12T21:55:25.504+0000","up_votes":1,"down_votes":0,"body":"SZERKESZTVE!\n(igen, bemásolom itt mindenkinek ezt, hogy biztosan lássátok)","replies":[]},{"poster":"iDiarria","date":"2015-05-09T11:07:41.756+0000","up_votes":1,"down_votes":0,"body":"Köszönöm a választ, igyekszem javítani, amin csak tudok. \nNem csak a szurdokban fog játszódni a történet, bár sok szerepe lesz a történethez. A táj- és karakterleírásokban sosem voltam jó, de dolgozni fogok rajta.\nTermészetesen van, ami direkt ilyen, és sajnos ha nem ilyenre csinálom, nincs értelme. A karakterek a történetben nem olyanok, mint a leírásuk szerint. Katarina volt a legnagyobb kérdőjel számomra, mert az egész történetbéli szerepe kihagyhatatlan, mégsem tartom szerethetőnek a személyiségét; ezt pedig csakis azzal tudom kiküszöbölni, hogy megváltoztatom. Nem olyat szeretnék írni, ami lépésről lépésre követi az igazi vonalat, hanem olyat amit én is el tudok fogadni. \nAkárcsak Lux, akinek én a lelki hátterére próbálkoznék jobban rákoncentrálni, nem pedig a harcos oldalára. \nAz idézőket illetően, azóta jobban kifejetettem a történetben, mire gondolok. A játék menete nem úgy néz ki, mint magában az online verzióban, ami elengedhetetlen ahhoz a bizonyos fordulathoz. Itt ők maguk irányítják a dolgot.\nSzintén az animésítés, rossz tulajdonságom, hogy mikor írok, inkább filmként képzelem el a dolgokat (ezáltal hajlamossá válok a túl gyors menetelre és a részletek kihagyására), ezt pedig animeként könnyebb magam előtt pörgetni.\nA szóhasználat szintén nehézség, mert gyakori a váltás a nevek közt, és nem szeretnék szóismétlést használni, ezért kétségbeesem és leírom ami eszembe jut. Pontosan az ilyen segítségekért és véleményekért írtam ezt ki.\nMég egyszer köszönöm!\n","replies":[]}]},{"poster":"Shikaichi","date":"2015-05-09T13:17:09.520+0000","up_votes":3,"down_votes":0,"body":"Én, ha egyszer írnék egy fanficcet, akkor Ezrealről írnám. Csak ebben az egy karakterben annyi potenciál van, hogy egy kerek egészet kitenne a dolog. A Riot nem sok mindent árult el róla sem, de amennyit igen és a saját fantáziámat használva lehetne írni valami napló szerűt. Ezreal amúgy is egy felfedező valójában, így nagy valószínűséggel mindig leírta a tapasztaltait. Lehetne írni a múltjáról, hogyan volt diák mágusként és hogyan döntött inkább úgy, hogy más utat választ. Hogyan talált rá a kesztyűjében lévő mágikus tárgyra. Esetleg még arról is, hogyan utálta meg a noxianiakat. Aztán a jövőjéről, hogy esetleg időt tudott utazni, hogy fejlettebb tudományhoz jusson és idősebbként megalkotta a Pulzustűz páncélt vagy nem öregedett valamilyen felfedezése miatt és a Pulzustűz Ezreal a távoli jövőből utazott el hozzánk. \n\nNah, de hogy a te írásodról is szó essen, SS Warlock szerintem a legtöbb dolgot leírta neked. Karakterek, tájleírás nagyon hiányzott belőle. A hirtelenség nagyon arra emlékezet, mikor még kezdő voltam a dologban és én is filmszerűen akartam mindent leírni. Sok-sok olvasással orvosolni lehet a problémát, egyszerűen beléd rögzül majd a helyesírás, a részletezés, stb. A karakterek kifordítása nagyon nem tetszik. Tulajdonképpen ezzel azt éred el, hogy nem is azokról a karakterekről írsz, akikről szeretnél, mert személyiségileg egyáltalán nem fognak hasonlítani és csak a nevüket fogják hozzáadni eredeti mivoltukból. Egy fanficc lényege pont az, hogy vissza tud adni szinte 100% az eredeti karakterek személyiségét. Írj olyan hősökről, akiket szeretsz és szívesen is játszol velük. Ezreal nekem ilyen, csak mostanában mondjuk elhanyagoltam. Az utolsó dolog, amit tudok még írni, hogy az első fejezet körülbelül közepétől elvesztettem a fonalat, valószínűleg azért, mert tényleg hirtelen történik minden. Valamint az sem tiszta teljesen, hogy ki a főszereplője az első fejezetnek.","replies":[{"poster":"iDiarria","date":"2015-05-09T21:13:52.930+0000","up_votes":1,"down_votes":0,"body":"Köszönöm a választ.\nEzreal karakterét szeretem bár, de én nem tudnám a helyébe tenni magam :)\nMivel én eléggé kezdő vagyok még, a tájleírás problémája abból adódik, amit leírtál.\nA részeknek nincs főszereplője, csak más szemszögből mutatja be a dolgot.\nA fanfiction szót azért tettem zárójelbe, mert én nem az eredeti személyiségekhez tartom magam. Példának venném Katarinát, aki tulajdonságai számomra nem szerethetőek, de abban a változatban ahogy én elképzeltem, szimpatikus. Épp ezért minden karakterben van változtatás, akár csak az idéző téma, ami ugye nem követi a játék menetét. Sajnos nem tudnám úgy megírni, hogy az mindenkinek tetszen, mert én így tudom átérezni.\nNem rossz indulatból, de kissé földhözragadottnak tartom az eddigi két hozzászólást (teljes mértékben érthető amit gondoltok, nincs is vele bajom). Nevezném főként írói szabadságnak, de az én karakterem nem a lol karakterei, hanem egy róluk mintázott kép.","replies":[{"poster":"Shikaichi","date":"2015-05-10T09:58:16.823+0000","up_votes":2,"down_votes":0,"body":"Nincs mit. :)\nTalán azért vagyok földhözragadt, mert én ragaszkodok alapvető szabályokhoz, amik az íráshoz és a fanficc íráshoz tartoznak. Mivel a szokás ugye más, ezért biztos, hogy lesznek olyanok, akiknek a megszokott tetszik. Ettől függetlenül én nem ítéllek el, csak mást gondolok erről a témáról.\nHa nincs főszereplő, akkor miért nem E/3-ban írod? Mármint... lehet félreértettél. Főszereplő alatt azt értem, hogy kinek a szemszögéből látjuk a dolgokat. Tehát ki az a szereplő, aki elmeséli az egészet. Leírás híján ugye be sem mutatkozott nekünk.","replies":[{"poster":"iDiarria","date":"2015-05-10T11:08:31.572+0000","up_votes":1,"down_votes":0,"body":"Személy szerint nem tudok E/3-ban írni :( xD ezért próbáltam így megoldani.\nAz első rész Katarina szemszögéből van írva. Nem mutatkoznak be a karakterek, csak megpróbálom egyértelművé tenni kiről is van szó.\nA többi részt ( mivel azt szavazták, hogy írjam tovább ) már javítani fogom.","replies":[{"poster":"Shikaichi","date":"2015-05-10T11:26:10.314+0000","up_votes":1,"down_votes":0,"body":"Akkor valamennyire jól sejtettem, hogy az ő volt. Szerintem írd bele valahogy a szövegbe, hogy ő az, mert így utalásokból nagyon nehéz rájönni. Meg, ha konkrétan és a nevével utalsz rá, akkor az olvasó előtt is jobban kirajzolódik, hogy ő az, mert ugye egyből mindenkinek beugrik, hogy egy hosszú, vörös hajú nő, zöld szemmel és tőrökkel.","replies":[{"poster":"iDiarria","date":"2015-05-12T21:55:01.128+0000","up_votes":1,"down_votes":0,"body":"SZERKESZTVE!","replies":[]},{"poster":"iDiarria","date":"2015-05-10T13:54:29.589+0000","up_votes":1,"down_votes":0,"body":"Az is a baj, hogy úgy kezdtem el, hogy csak és kizárólag azokra fókuszáltam, akik játszanak a játékkal. Megmutattam egy barátomnak, és bár tetszett neki, nem értette miről van szó. Én viszont jobb szeretném kibővíteni azt a kört, akiknek tetszhetne a téma, csak nem tudom, hogyan lehetne. :) Most próbálom újra írni a negyedik fejezetet a tanácsok alapján, de meg kell mondjam nem fekszik nekem a téma, hogy az eredeti személyiségükkel dolgozzak, mert úgy az elgondolt történetem se jönne ki, szóval ez marad így. Remélem akik jobban szeretnék eredeti természetű karakterekkel is megpróbálják élvezni.","replies":[]}]}]}]}]}]},{"poster":"ShadowFoxSinon","date":"2016-11-29T18:32:56.696+0000","up_votes":1,"down_votes":0,"body":"Nagyon fanya OwO folytasd pls :D annyira jó :D pls első képregény/könyv  nekem kell olyan limitált *-* {{summoner:31}}","replies":[]},{"poster":"Flayna","date":"2016-03-24T22:12:36.297+0000","up_votes":1,"down_votes":0,"body":"Nekem tetszik! Folytasd, ha szeretnéd!","replies":[]},{"poster":"SS Enforcer","date":"2015-05-13T14:22:10.385+0000","up_votes":1,"down_votes":0,"body":"Na erről van szó! A mindenségit, mennyivel jobb lett! Fuck yes.","replies":[{"poster":"iDiarria","date":"2015-05-14T11:34:53.522+0000","up_votes":1,"down_votes":0,"body":"Örülök, ha tetszik :D","replies":[]}]},{"poster":"Lord Babkonzerv","date":"2015-05-10T16:44:53.481+0000","up_votes":1,"down_votes":0,"body":"Szerintem jól sikerült, a modern stílus az engem nem zavar, viszont a többi kommentelőnek abban igaza van hogy ragaszkodhatnál a karakterek eredeti személyiségéhez. Ami pedig engem illet én szívesen elolvasnék egy fejezetet, ami a Szurdokon kívül játszódik. Amúgy szerintem próbálj olyan karakterekről írni akiknek a története nem annyira ismert, így jobban kitöltheted a saját személyiség- és történetelemeiddel.","replies":[{"poster":"iDiarria","date":"2015-05-11T01:08:08.315+0000","up_votes":1,"down_votes":0,"body":"Köszönöm szépen :D\nAmi azt illeti, lehet, hogy inkább hanyagolni fogom a folytatást. Mivel én már jóval tovább írtam, megszerettem az általam kialakított személyiségüket, és ha nem úgy, akkor inkább sehogy; viszont ahogy látom, ez a verzió csak nekem tetszik :)","replies":[{"poster":"iDiarria","date":"2015-05-12T21:55:46.012+0000","up_votes":1,"down_votes":0,"body":"SZERKESZTVE!","replies":[]}]}]},{"poster":"TCFactory","date":"2015-05-12T21:03:08.564+0000","up_votes":1,"down_votes":0,"body":"Olvastam már jobbat is, de első próbálkozásnak egyáltalán nem rossz. Mindenkinek el kell kezdeni valahol. Szerintem folytasd, ha örömödet leled benne és tedd fel a folytatást, ha szeretnél egy két tanácsot kapni. Gyakorlat teszi a mestert, de az őszinte építő kritika mindig segíti a fejlődést. Egyébként biztos vagyok benne, hogy legalább 6 ember itt a fórumon szívesen olvasná tovább ;).\n\nNa, hogy valami hasznosat is mondjak:\n\nAmi elsőre szemet szúrt az a tördelés, vagy inkább annak hiánya. Egy nagy tömb az egész szöveg, ami miatt nehézkes olvasni, könnyű elveszteni, melyik sornál jár az ember, ráadásul nem is néz ki túl hívogatóan. Ez kezdő hiba, gyakori olyan íróknál, akik nem olvasnak sokat. Könnyen meg lehet oldani, csak hagyj ki egy sort a bekezdések között és rögtön tagoltabb, átláthatóbb lesz. A másik a hirtelen formázásváltás az első fejezet után nagyon zavaró, különösen mert a kötőjel helyére pont került, ami nagyon természetellenesen hat.\n\nAmiben én is egyet értek az előttem szólókkal, hogy a szereplők személyiségének eltorzulása és a leírás/bevezetés együttes hatása nem igazán vonja be az olvasót, sőt, inkább  az ellenkezője. Az ilyen módon kifordított szereplőkre az angol kifejezés OOC - out of character. Ez többnyire nem pozitív pontja egy történetnek, de olvastam már olyat, ahol nagyon is jól működött - sajnos ehhez viszont rendes bevezetés és alapozás kell, hogy tudjuk, ki fia borja a te Katarinád. Ha így bedobod az olvasót a mély vízbe, abból indulhatunk csak ki, amit tudunk a szereplőkről, ez pedig sajnos nem igazán vág össze azzal, ahogy te írod őket. Ezek egyáltalán nem azok a hősök, akikre az olvasó számít, tehát a te feladatod az, hogy megismertesd őket velünk. Ettől a történet lehet jó, de adj időt az embereknek, hogy ráálljon az agyuk, hogy ezek más személyek azonos névvel.\n\nMivel a fórum felülete annyira nem alkalmas fanfiction publikálásra, esetleg megpróbálhatnád feltölteni egy erre specializált honlapra (archiveofourown.org vagy fanfiction.net jó választás) és csak belinkelni ide a következő fejezeteket. Mivel mindkét honlap angol nyelvű úgyhogy kevesen fogják olvasni a magyar, de ki tudja, vannak ott is magyarok. ffneten biztos.","replies":[{"poster":"iDiarria","date":"2015-05-12T21:38:15.816+0000","up_votes":1,"down_votes":0,"body":"Nem tudom, hogy csak ezt olvastad-e, vagy az előzőt is, de ezt már próbálom minél inkább karakterhez hűen alakítani. Azon gondolkodtam, hogy egy sima blogspot lapon fogom kiírogatni és linkelni, bár kétlem, hogy lenne olyan aki követné :)\nKöszönöm szépen viszont a tanácsot. Az előző típusú történetemhez hasonlót már próbáltam, ilyen (E/3, jóval bővebb leírásokkal, több szálú történetbemutatással) viszont először, szóval kicsit nehéz. \"Kicsit\".\n\nSzerk: megcsináltam, több teret hagyva a bekezdések közt. :) http://balancedictates.blogspot.hu/ ","replies":[]}]}]}