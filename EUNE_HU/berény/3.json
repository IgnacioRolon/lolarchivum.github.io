{"poster":"Berény","date":"2015-02-11T13:35:36.091+0000","title":"Interkulturális kommunikációs ismeretek","subforum":"Általános beszélgetés","up_votes":22,"down_votes":0,"body":"Sziasztok! \r\n\r\nSokszor, és sokan szidjátok a lengyel játékosokat, illetve sok flamer is közülük kerül elő (a nagy számok törvénye miatt is), ám egy rövid sorral meg lehet őket is puhítani. Biztos hallottátok már azt a mondást, hogy \"Lengyel magyar két jó barát, együtt harcol 's issza borát.\" Na mindez lengyelül a következő: \"Polak Wegier dwa bratanki, i do szabli, i do szklanki.\"\r\n\r\nNem egyszer írtam már ezt le, néha csak úgy, néha pedig egy feszült hangulat közepette. És sokszor nagyon örülnek ha ezt leírjátok, vagy valahogy folytatják a sort, amit sajnos nem értek meg, ugyanakkor a játék végén honort adnak, illetve barátként hozzáadnak a listára. Egyszer pár hete egy {{champion:81}} midet szidtak nagyon, aki ugye lengyel volt. Én kitartottam mellette, leírtam ezt a sort is, és a játék végén mikor megnyertük azt, nem győzött hálálkodni. \r\n\r\nSok barátom él külföldön, és mindannyian mesélték, hogy a többi náció közül a leghamarabb a lengyelekkel találjuk meg a közös nevezőt. Hasonló történelmen osztozkodunk, és hasonló gazdasági helyzetben vagyunk. Ha ezt az egy sort tudjátok, akkor nem egy barátra tudtok így szert tenni. Az én esetemben egy egyetemi tantárgy keretében találkoztam egy lengyel sráccal, és mikor ezt az egy sort tört akcentussal elmondtam, boldogan nevetett és megölelt. Azóta is jóban vagyunk. \r\n\r\nRemélem tudtam valamennyit segíteni. :) \r\n\r\nGl&hf","replies":[{"poster":"Kadegrow","date":"2015-02-11T14:19:35.205+0000","up_votes":1,"down_votes":0,"body":"Szép!!! +","replies":[]}]}