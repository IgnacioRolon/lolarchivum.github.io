{"poster":"kecskeharcos100","date":"2017-11-17T14:54:49.245+0000","title":"Hősötlet: Norsterr, a dimenzióbűvész","subforum":"Rajongói alkotások","up_votes":4,"down_votes":3,"body":"Üdv emberek!\n\nEgy általam kreált hős ötletével állok elő. Remélem, tetszeni fog!\n\n_**Norsterr\nA dimenzióbűvész**_\n\n\n**_Háttértörténet:_**\n\nNorsterr évszázadokkal ezelőtt egy kutató volt. Freljord dermesztő vidékén született, de egész Runaterrát bejárta kutatásai érdekében. Figyelme viszont egyetlen dologra koncentrálódott: a dimenziókra. Biztos volt benne, hogy rengeteg másik világ létezik, ahol evilági lények számára felfoghatatlan dolgok vannak. Tudóstársai ezt badarságnak gondolták, és javasolták, hogy ne pazarolja ezzel az idejét.\n Ám Norsterr hajthatatlan volt. Minden idejét annak szentelte, hogy megértse a dimenziók működését, és hogy egyszer képes legyen átkerülni egybe. Hosszú évtizedekkel később megtalálta a megoldást: Hús-vér lényként soha nem fog tudni átjutni, csak a tudata, puszta energiaként.\n Ekkor már mindenki őrült mániákusként ismerte, és csak \"dimenzióbűvész\"-nek nevezték. Ám tudóstársai ráeszméltek, hogy Norsterrnek igaza van. Így  mindenképp meg akarták kaparintani tőle a felfedezéseit, hogy ők arathassák le a babérokat. Végül megegyeztek abban, hogy merényletet hajtanak végre ellene.\n Balszerencséjére Norsterr erről egyáltalán nem tudott. A kezében volt a megoldás. További pár év alatt rengeteg tudományos, és mágikus módszert kipróbált, mígnem egy alkalommal rátaláltak. Épp egy ioniai tisztásra helyezett le mérőműszereket, mikor éles fájdalom hatolt a vállába: Leszúrták.\nÖsszerogyott,  a földre zuhant, majd meglátta, hogy kik is tették ezt vele. Megértette, hogy tudóstársai rájöttek, hogy elmélete valós, és most el akarják lopni a felfedezését. Kollégái, akikkel évtizedeken át együtt dolgozott, és megbízott bennük, csak a pénzért és a dicsőségért most elárulták, és megölik.\nÁm nem volt ideje ezen gondolkozni. Cselekednie kellett.\n Egy fájdalmas, ám annál hatásosabb módszerhez kellett folyamodnia: A kést a vállában még beljebb tolta, úgy, hogy már a másik oldalon kilógott a penge. Nekirontott az egyik merénylőnek, és leszúrta így. Gyorsan felkapta elejtett sétabotját, és azzal küzdött második támadója ellen. Kiütötte ellensége kezéből a tőrt, majd egy jól irányzott, fejre mért csapással leterítette. Már csak egy merénylő maradt. Viszont míg az sértetlen volt, és lőfegyver volt nála, Norsterr több sebből vérzett. A tudós lőtt. Norsterr a lövés elé tartotta cilinderét, így gyengítette a lövés erejét. Az első találatot túlélte. De volt még lőszer bőven. Norsterr tudta, hogy esélye sincsen. Felkészült a végre.\n Ám elképesztő dolog történt. Egy misztikus alakot látott meg elrepülni sok, apró, szellemszerű lénnyel a kíséretében. Norsterr elképedve figyelte a tüneményt. Tudta, hogy valószínűleg ez az utolsó dolog, amit láthat.\nÁm ahogy az a valami elrepült ellenfele felett, fénylő energiát zúdított rá. A tudós egész teste aranyszínű lett, és teljesen megdermedt. Ezután továbbrepült,  és egy kék, puszta energiából álló gömböt ejtett el. \nVajon véletlenül? Norsterr szinte fel sem tudta fogni, hogy mi történt.\nMiután a lény elhagyta a látóhatárt, Norsterr felvette a gömböt.\n És akkor megtörtént, amire szinte egész életében várt: Érezte, ahogy minden egyes porcikája fokozatosan megszűnik létezni, hogy átadja helyét valami másnak: a puszta energiának. Ekkor egy pillanat alatt a tudatába került az összes tudás a dimenziókról, és az azok közti utazásról. Manapság Norsterr a dimenziókat járja, hogy egyre több világot ismerjen meg, és kordában tartsa azt, amelyik veszélyt jelenthet.\n\n\n**Megjelenés:**\nAlakja még mindig emberi (legalábbis legtöbbször ebben az alakban van), ám teste egészét kavargó, masszaszerű ciánkék és fekete energia alkotja. Egy mágikus cilindert és egy sétapálcát visel, ezek tömény, fekete energiából vannak.\n\n\n**Képességek:**\n\n_Passzív:Megigéző hatalom:_ egy képesség használata után a következő alaptámadás felbőszíti az eltalált ellenséges egységet. Ha Norsterr életereje 20% alatt van, felbőszítés helyett lelassítja célpontját. A legutóbb felbőszített célponton mindig egy Megigéző hatalom jelzőt hagy.  Néhány másodpercig ugyanazon a célponton többször nem alkalmazható.(közelharci alaptámadásai vannak)\n-felbőszítés ideje:1mp\n-lassítás mértéke: 40/50/60% (1/6/11 szinten)\n- töltési idő ellenfelenként: 10/6/4 másodperc (1/6/11 szinten)\n\n_Q:Energiaátvitel:_ Attól függően, hogy százalékosan melyik éppen a kisebb, életerőt, vagy manát tölt vissza magának, cserébe a másik értékről ugyanekkora százalékban lemond. Ha ellenséges egységet céloz meg vele, a visszatöltött érték feleződik, de a ugyanekkora mértékben varázssebzést okoz az ellenségnek. A képesség \"átüt a dimenziókon\", így mindenképp ugyanannyit sebez, függetlenül attól, hogy Norsterr, vagy a célpont milyen dimenzióban van.\n-hatótáv: 350\n-költség: 4/5/6/7/8% maximum mana/életerő (10% életerő/mana alatt nem használható)\n-visszatöltött életerő/mana: a maximális érték 4/5/6/7/8%-a\n-töltési idő: 10/9,25/8,5/7,75/7 másodperc\n\n_W:Dimenzióváltás:_ Közepes időtartamra egy másik dimenzióba kerül, így a leadott és kapott sebzést, illetve a szövetségesektől származó jótékony hatások mértékét a felére csökkenti. Ezalatt bónusz mozgási sebességre tesz szert. A megjelölt célpont ellen a hatás nem érvényesül. (a képesség hatóidő előtt megszakítható)\n-költség: 90/100/110/120/130 mana\n-hatóidő: 4/4,5/5/5,5/6 mp\n-mozgási sebesség: +10%\n-töltési idő: 20/18/16/14/12 mp (hatóidő közben töltődik)\n\n_E: Váltakozó világ: _ Norsterr egy változó energiatömeget lő a kijelölt irányba, mely az első eltalált ellenségben megáll. Az eltalált ellenség pár másodpercig lelassul és varázssebzést szenved el . A képesség újraaktiválása esetén egy nagy területen az eltalált célpont körül létrejön ez Váltakozó világ(ezután a terület nem mozog az ellenféllel együtt). A Váltakozó valóságban lévő nem hatalmas szörnyek és minionok (akár ellenséges, akár szövetséges) mind elszenvedik a képesség sebzését és lassítását, majd amíg hatótávon és hatóidőn belül vannak, kétszeres sebzést okoznak, de kétszeres sebzést szenvednek el.\n-költség: 90 mana\n-hatótáv: 600\n-hatóidő: 3 mp\n-lassítás: 18/19,5/21/22,5/24%\n-sebzés: 90/140/190/240/290 + 50%AD \n-Váltakozó valóság területe: 1000 egység sugarú kör\n-Váltakozó valóság hatóideje: 5 mp\n-töltési idő: 15/13,5/11/9,5/8 mp\n\n_R:Elferdült valóság:_  Csak a jelzővel ellátott ellenfélen használható, aki ettől Norsterrel együtt az Elferdült valóságba kerül.  Az Elferdült valóságban lévő egység nem képes sebzés kiosztására. Ha az időtartam alatt az ellenfél meghal, Norsterr átlép a Dicső dimenzióba, ahol sem sebzés, sem tömegirányítás nem érheti.  Dimenzióváltással (W), vagy újra aktiválással a képesség megszakad.\n-költség: 150 mana\n-Elferdült valóság időtartama: 2/2,5/3 mp\n-Dicső dimenzió időtartama: 1/1,5/2 mp\n-töltési idő: 150/120/100 másodperc\n\n**Játékmenet:**\nNorsterr egyértelműen egy felső ösvényes tank. A többi tankhoz képest is hatalmas szívóssággal rendelkezik a Q és a W miatt, viszont nincs csapatharckezdő képessége. Az ösvényen az élet és manatöltésnek köszönhetően jól megállja a helyét, és tankhoz képest ez E miatt nagyon gyorsan képes leszedni minionhullámokat. felbőszítésével, és R képességevel pedig remekül tudja védeni a csapatát, és feltartani az ellenfelet.\nEz lenne szóval a hősötletem, remélem tetszett! Az értékek valószínűleg nem balance-oltak, de azért próbáltam egy megfelelő értéket belőni. Kritikát, javaslatokat elfogadok.\nGL & HF!","replies":[{"poster":"bbTech","date":"2018-01-22T18:05:44.164+0000","up_votes":2,"down_votes":0,"body":"Szia,ez egy kritika lenne.\n\nTörténet:Jó.Bár hiányzik a kollégák között az,hogy gyűlöljék egymást.\n\nPasszív:hát,szerintem nagyon idegesítő.Miután eltalált egy képességel,egyből letauntol (ami ugye egy stun,amiben ütni tudsz)vagy lelassít.\n\nQ:OP.Nagyon.Full manán hp-n tarthatja magát,és az ellenfélnek is sokat sebez(ne).\n\nW:Nemrossz.De csak 2-vel elosztja a sebzést és a gyógyítást.Semmi sebzés,CC enemyre,gyógyítás.\n\nE:szerintem ez is túl OP.Mármint ugye  szor kettő sebzést szenvednek el(Tehát ha teemo beléd q-zik 500-at,1000 lesz) meg szor kettőt sebez.\n\nR:Nem tetszik nekem.Nincs sok értelme.Meg ugye időtartam is nagyon kevés,töltési idő sok.\n\nEnnyi lenne.","replies":[]},{"poster":"Nemin","date":"2017-11-20T21:31:10.261+0000","up_votes":1,"down_votes":0,"body":"Szervusz, ilyen önjelölt kritikusféleség volnék.\n\n**Történet:**\nNagy probléma nincs a történettel. Feltételezem Bard volt az, akivel találkozott. Ez a Deus Ex Machina igazábó nem rossz, de a történetből teljesen hiányzik a konfliktus. A fickót igazából semmi se próbálja meg aktívan megállítani. Nincs miért aggódnunk vagy izgulnunk.\n\n**Képességek:**\nItt viszont már vannak gondok.\n\n**Passzív:** Ez egész jó, de nagyon-nagyon idegesítő lenne ellene játszani.\n\n**Q:** Igazából a fő baj a képességgel az, hogy OP. Gond nélkül teljes életerőn és manán tarthatja magát azzal, hogy pár másodpercet elvan torony alatt, miközben az ellenfelét elemészti a DOT.\n\n**W:** Ebben a képességben az nem tetszik, hogy unalmas. Egy 2-es osztó mindenre. Semmi kombó, semmi cél, amit előtte teljesíteni kell.\n\n**E és R:** Kicsit unortodox tőlem, hogy egybe veszem a kettőt, de mivel az ulti az kb. csak az E továbbgondolása, így értelmét láttam. Őszintén én áttenném az E-t ultivá és helyette kitalálnék valami kevésbé játékborító képességet. Mármint, be kell látnod, hogy egy kétszeres szorzó nagyon sok.\n\n**ÖSSZESSÉGÉBEN:** A külcsinnel nincs nagy baj. Kicsit gyengécske a sztori, de hát istenem. A képességeknél viszont nagy zűr van. Egyáltalán nem kombózható, a képességek nagyja túl van hangolva.\n\nViszont ne add fel. Biztos vagyok benne, ha a következő hősödnél erre figyelj, sokkal, de sokkal jobb lesz!","replies":[{"poster":"kecskeharcos100","date":"2017-11-21T16:28:41.798+0000","up_votes":1,"down_votes":0,"body":"Őszintén szólva a történetet csak jóval a spellek után találtam ki, és úgy voltam vele hogy lehetne egy hősnek olyan története, amiben nem kényszerből, vagy valami véletlen folytán kell azzá válnia, ami, hanem egyszerűen mert ahhoz volt kedve. De ha már konfliktus, akkor annyit beleszövök, hogy a tudóstársai direkt hátráltatják, akár meg is akarják öletni. (tényleg Bardról van szó a sztoriban)\n\nKépességek:\n\nPasszív: mivel  nincs semmi más erős cc-je ezen kívül, szerintem ez belefér a dologba.\n\nQ: ez valóban túl op, szerintem egy egyszeri, hirtelen hp/manaköltséggel már balance-oltabb tud lenni. (illetve kisebb visszatöltő értékkel)\n\nW: ez volt a legelső dolog, amit kitaláltam a hőshöz, és szerintem azért van mit \"trükközni\" rajta, pl: egy ellenségtől egy egész kombó sebzését lefelezed, a plusz sebességgel oda tudsz menni hozzá, azután kikapcsolod, majd egyből felbőszíted. De ami azt illeti, tényleg talán túl egyszerű, valami plusz dolog nem ártana bele (persze a meglévőek gyengítése mellett)\n\nE: ugyebár a második fele csak minionokra és szörnyekre hat, így gyakorlatilag champek ellen egy lassító skillshot. ÉS ha már kezdeményezni nem tud tank létére, úgy voltam vele, hogy valami viszonylag különleges dologgal tudja segíteni a csapatát. Talán hogy hatalmas szörnyekre hat, tényleg túlzás, ezt kiveszem belőle.\n\nR: Ez tényleg eléggé \"noob spell\". Ezt átdolgozom.\n\n\nKöszönöm ez építő kritikát, megpróbálom feljavítani.","replies":[]}]},{"poster":"Diablo0590","date":"2017-11-20T21:17:00.196+0000","up_votes":1,"down_votes":0,"body":"Nem tudom mennyi idő alatt raktad össze ezt a hőst, de remek ötlet, és hogy mindent ilyen pontosan megírtál. Nekem tetszik.","replies":[{"poster":"kecskeharcos100","date":"2017-11-21T16:05:22.828+0000","up_votes":1,"down_votes":0,"body":"Örülök, hogy tetszett! {{sticker:slayer-pantheon-thumbs}}","replies":[]}]},{"poster":"ptlg225","date":"2017-11-17T18:25:02.527+0000","up_votes":1,"down_votes":1,"body":"Nem tudom ki az, aki lepontozza mostanában a posztokat, de te megérdemeltél egy \"like\"-ot.\nEléggé tetszetős és jó hős lett.\n{{sticker:slayer-pantheon-thumbs}}","replies":[{"poster":"kecskeharcos100","date":"2017-11-17T19:04:12.151+0000","up_votes":1,"down_votes":0,"body":"Köszi, örülök, hogy tetszett.{{sticker:galio-happy}}","replies":[]}]},{"poster":"Gamma Ray","date":"2017-11-17T16:44:32.036+0000","up_votes":1,"down_votes":0,"body":"***","replies":[{"poster":"kecskeharcos100","date":"2017-11-17T17:17:39.207+0000","up_votes":1,"down_votes":0,"body":":D","replies":[]}]}]}